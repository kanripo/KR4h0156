# -*- mode: mandoku-view; -*-
#+TITLE: 明詩綜
#+DATE: 2015-08-25 00:43:06.971141
#+PROPERTY: ID KR4h0156
#+PROPERTY: BASEEDITION WYG    
#+PROPERTY: JUAN 卷二十七
<pb:KR4h0156_WYG_027-1a>¶
欽定四庫全書¶
　明詩綜巻二十七¶
　　　　　　　　　　翰林院檢討朱彜尊編¶
　吳與弼(三首/)¶
　　　與弼字子傳臨川人天順初以薦徵至京拜左¶
　　　春坊左諭德辭不就有康齋集(婁克貞云先生/詩本乎情性原)¶
　　　(於義理發/自得之藴)¶
　　　(靜志居詩話龜山之出由蔡氏未足為龜山玷/也聘君薦自石亨與聘君何損焉獨是鶴書一)¶
<pb:KR4h0156_WYG_027-1b>¶
　　　(至亟令弟子表迎恩之橋緑雲之山建皇華天/使集慶之亭焚芰裂荷惟恐不速而又䟦石亨)¶
　　　(族譜自稱門下士則龜山義不屑出此也詩/亦俗劣非惟不及白沙方之定山亦不逮)¶
　　牧轉岡¶
仄磴陟崔嵬沉吟不知去塵襟一蕭散逸興迷雲樹梅¶
殘誰氏花麥漲朝來雨樵牧東西來雜坐迭相語預期¶
明日晴重作看山侣¶
　　黄嵐坑¶
連山桃李開晴光爛如許寜知明日花不有今宵雨¶
<pb:KR4h0156_WYG_027-2a>¶
　　宿湖頭¶
野濶雲爭暝江空雨未休問程須策馬燈火宿湖頭¶
　蕭子鵬(一首/)¶
　　　子鵬字宜沖新淦人以薦授嘉興府學敎授有¶
　　　雲丘子集(梅文淵云郡博蕭先生從康齋吳聘/君游歸結菴玉笥山麓與新喻胡希)¶
　　　(仁永豐羅應魁南昌張廷祥新㑹陳公甫諸君/子皆友善𢎞治改元詔徵遺逸郡守汝寜戴瑶)¶
　　　(薦於朝三原王公恕禮遇甚厚除郡學敎授其/詩文體製不一而本諸性命道徳之懿溫厚和)¶
　　　(平而豪邁跌宕寓焉論戴孟常云先生得康齋/先生正傳而上下議  則有一峰東白白沙諸)¶
<pb:KR4h0156_WYG_027-2b>¶
　　　(公故其詩文不徒以琢切雕鏤為工造楊國祥/云先生詩文皆自胸中流出其立意  辭一根)¶
　　　(於理辭逹氣和雖動輒/百言少有離於道者)¶
　　　(詩話雲丘先生聘君髙弟交於白沙東白一峰/東海諸公亦與鏡川雲東相酬和詩專學擊壌)¶
　　　(體其秉鐸吾鄉也有自警并示士子詩云天下/無棄物世間無棄人糞穢可滋禾木朽堪為薪)¶
　　　(牛弊製弓革蠶老吐絲綸吾人一自棄無物為/比倫農桑墮其業終嵗遭饑貧工商廢其職貨)¶
　　　(食靡有因士焉失其學安得成厥身朱門産餓/殍白屋回陽春萬事毁於逸百藝精於勤人能)¶
　　　(不自棄可以辭汙淪所宜揭諸座右又嵗晚寫/懐云披殘霜鬢方驚老開到梅花又是春則不)¶
　　　(失為擊壤集中佳句也先生司敎時百廢具舉/集有思樂堂記在朋倫堂後則太守黄懋所建)¶
<pb:KR4h0156_WYG_027-3a>¶
　　　(也有尊經閣并夫子燕居記則太守佟時貴所/修也有西麗橋記則知秀水縣韓旭請於御史)¶
　　　(吳而告成者也餘若楊文璧之迎碧軒梁徳輿/之鶴臯梅文淵之冰雪堂戴孟常之環翠軒余)¶
　　　(敬之之松楸皆有記存集中顧栁琰趙瀛/劉應鈳等修府志槩不采録因附識於此)¶
　　欲遊羅浮不果¶
羅浮青壓海門東雲淨江樓入望通四百峰頭千樹雪¶
夢魂飛渡月明中¶
　俞　誥(一首/)¶
　　　誥字汝欽嘉興人以父吏部侍郎山任官給事¶
<pb:KR4h0156_WYG_027-3b>¶
　　　中出知南康府¶
　　盼項文祥不至舟抵於陵夜泊¶
相去不百里相思愁萬重於陵城下泊夢斷五更鐘¶
　李　蕃(一首/)¶
　　　蕃字文盛桐鄉人天順八年貢士官平樂府照¶
　　　磨(周青士云篔先世居千金圩在殳山之麓清/江貝先生避地之所先生子翺翔䎘皆有才)¶
　　　(名村民慕之多讀書自好天順中有李照磨蕃/善詩鄉里至今傳桐花開到邑侯門之句餘若)¶
　　　(沈韶州榮希仁范貢士庸彦常陳吏目紀彦綱/仲貢士剛叔堅董教諭序大倫皆圩産也當日)¶
<pb:KR4h0156_WYG_027-4a>¶
　　　(諸君豈乏著作惜/乎冺然無聞矣)¶
　　桐溪¶
萬年禹鑿東連海百折清流曲抱村風浪不驚魚鳥靜¶
桐花開到邑侯門¶
　張　彞(一首/)¶
　　　彞字天常海鹽人天順中以貢授晉州判官¶
　　晉州述懐¶
微官何事久殊方囘首田園業漸荒多病一年三乞老¶
<pb:KR4h0156_WYG_027-4b>¶
思歸十夢九還鄉椿隂巳散遼陽月雁影空分海國霜¶
㡬度休衙獨凝睇夕陽西下路茫茫¶
　沈　樾(一首/)¶
　　　樾字元茂平湖人天順間布衣有樗軒稾¶
　　懐方孔明¶
梅風吹雨日綿綿綠漲陂塘巳拍天為念故人生計薄¶
一篙春水種湖田¶
　羅　頎(二首/)¶
<pb:KR4h0156_WYG_027-5a>¶
　　　頎字儀甫紹興山隂人¶
　　從軍行(二首/)¶
悠悠陟山阿當暑草木焦溪獸苦炎熱獨行向我號南¶
望建嶺巔嵬嵬一何髙赤日熾如焚岡阜自不毛持謝¶
邦族間逺役無乃勞¶
獨行越荒溪尸積溪流丹四郊何蕭條慘戚秋日寒囘¶
顧望脩塗淒風集髙巒㧞劎起哀歌流涕傷朱顔悲哉¶
城南詩古今同所歎¶
<pb:KR4h0156_WYG_027-5b>¶
　錢　洪(一首/)¶
　　　洪字理平常熟人有竹深遺稾¶
　　送徐守民歸浙之常山¶
壯游湖海㡬經年老氣凌雲雪滿顛詩思巳成芳草夢¶
歸心又上木蘭船長亭人折春前栁驛路梅開雪後天¶
萬壑千巖舊形勝酒尊茶竈向誰邊¶
　陳　鑾¶
　　　鑾字廷和湖州人¶
<pb:KR4h0156_WYG_027-6a>¶
　　題桃花鷓鴣¶
瑶池三月正春酣淺緑深紅雨露含莫唱鷓鴣新樂府¶
座中有客是江南¶
　鎦師邵(三首/)¶
　　　師邵字師邵紹興山隂人績之子有半齋集¶
　　五馬圗¶
渥洼水中産龍馬房星之精自天下星奔電掣勢莫當¶
豈比尋常駕轅者竹批峻耳鐵作蹄雄姿颯㳫精權竒¶
<pb:KR4h0156_WYG_027-6b>¶
日行三萬等厯塊未許八駿相追隨今觀此圗凡五匹¶
畫史經營各臻極就中一匹是真龍異質殊形人莫識¶
滄溟氣含雲霧凉蹴齧顧盼思騰驤神竒變化在頃刻¶
素壁髙堂安可常¶
　　趙魏公畫馬¶
浚儀王孫善畫馬神妙不在江都下朝退從容白玉堂¶
意匠經營自揮灑我觀此圗誠偉哉清光夾鏡雙瞳開¶
古來騏驥不易得此匹乃是真龍媒尾如流星汗成血¶
<pb:KR4h0156_WYG_027-7a>¶
萬里飛騰宜電掣長風颯颯生四蹄百丈層冰蹴應裂¶
雄姿眼底苦不多時無伯樂奈爾何駑駘伏&KR0491;飽芻豆¶
坐使神物成蹉跎君不見才髙往往困泥滓世上英雄¶
亦如此¶
　　萍¶
乍因輕浪疊晴沙又見囘風擁釣槎莫怪狂蹤易漂泊¶
前身不合是楊花¶
　陳　寛(二首/)¶
<pb:KR4h0156_WYG_027-7b>¶
　　　寛字孟賢吳人檢討繼之子¶
　　題燕穆之楚江秋曉圗¶
五更人語覺潮生估客帆檣候曉行樹色未分雲夢澤¶
雞聲巳動漢陽城天空畫角吹霜盡月落銀河入斗横¶
欲問楚南千古事至今江水為誰清¶
　　題先祖畫¶
綠水園中舊蓽門清風喬木至今存千金遺墨人間得¶
腸斷題詩到子孫¶
<pb:KR4h0156_WYG_027-8a>¶
　陳　完(一首/)¶
　　　完字孟英寛弟有簡齋集¶
　　錢塘懐古¶
邊塵巻地北風遥泥馬南來駐六橋汴水故宫猶有月¶
海門沙漵寂無潮銅駝夜泣霜華冷銀雁秋飛王氣銷¶
五國城頭魂不返傷心誰賦楚辭招¶
　朱應祥一(首/)¶
　　　應祥字岐鳳松江華亭人¶
<pb:KR4h0156_WYG_027-8b>¶
　　絶句¶
江面微風鴻浪開鳥聲啼過釣魚臺暖雲欲送桃花雨¶
一片隂從栁外來¶
　祝　祺(一首/)¶
　　　祺(或作/淇)字汝淵海寕人以子萃貴封刑部主事¶
　　旅中元日¶
異鄉一夜換風烟屈指闗山路八千正是欲歸歸未得¶
看人兒女拜新年¶
<pb:KR4h0156_WYG_027-9a>¶
　趙廷玉(一首/)¶
　　　廷玉字芝巖崇徳人以入粟補官有芝巖集¶
　　金臺留别¶
笑拂緇塵出帝畿一尊重與故人違青雲紫禁辭仙仗¶
白鳥滄洲戀釣磯夜雨尚存三徑菊春風仍采故山薇¶
舊游天上如相憶萬里闗河有雁飛¶
　賀　麟(一首/)¶
　　　麟字文徵嘉興人¶
<pb:KR4h0156_WYG_027-9b>¶
　　楊白花¶
楊白花隨風飛青春漸老胡不歸化為浮萍將安依羙¶
人聮臂歌未歇宫樹烏啼冷秋月¶
　張徳政(一首/)¶
　　　德政字平子杭州人流寓南皮國子監生有餘¶
　　　生草¶
　　送客¶
旅食正蕭條況别知音者空抱流水琴獨立斜陽下¶
<pb:KR4h0156_WYG_027-10a>¶
　姚　翼(二首/)¶
　　　翼字廷輔嘉興人有桂巖集¶
　　春日與懐用和游鴛鴦湖¶
鴛鴦湖上春波平鴛鴦飛入菰蒲鳴秀州女兒肌骨輕¶
蘭舟蕩漾微風生何人打鴨鴛鴦驚春雲遶郭花冥冥¶
夕陽落盡初月明誰家小閣聞調筝¶
　　送人之京¶
送客京華去江干落日斜百年雙短髩千里一浮槎栁¶
<pb:KR4h0156_WYG_027-10b>¶
色河橋雨鶯聲驛路花明朝相憶處雲樹渺天涯¶
　陸　琦(一首/)¶
　　　琦字公璐嘉善人有友蘭集¶
　　梅花¶
雪壓寒香凍未消江城歳晚轉蕭條冷雲漠漠知何處¶
夢到西湖第六橋¶
　周　漳(一首/)¶
　　　漳莆田人號小溪官河橋主簿有夢草集¶
<pb:KR4h0156_WYG_027-11a>¶
　　寄弟瑩¶
年來無處避征塵況復衰遲值暮春千里緑蕪江上路¶
一簾疎雨夜深人白雲鄉國囘頭逺青草池塘入夢頻¶
兩載分攜歸未得强將封鮓慰慈親¶
　蘇　大(一首/)¶
　　　大字景元休寜人嘗輯洪武以來詩為皇明正¶
　　　音¶
　　　(詩話景元學于趙子常故冨春李玉昂贈詩云/東山儒者師先生能繼續其所輯明詩正音度)¶
<pb:KR4h0156_WYG_027-11b>¶
　　　(有可觀惜訪/之不得也)¶
　　江樓晩眺懐朱孝常¶
殊鄉歎行役登覽更淒其落日家千里故人天一涯渚¶
烟漁父艇江樹水神祠逺道交游少憑誰慰所思¶
　朱　彰(一首/)¶
　　　彰字有常嘉興人¶
　　暮秋偶成¶
老去逢秋髩巳霜石田茅屋半荒凉商歌一曲人誰聽¶
<pb:KR4h0156_WYG_027-12a>¶
疎雨南山豆葉黄¶
　陳　昌(二首/)¶
　　　昌字頴昌平湖人有菊莊集(沈客子云我郡自/清江㢲隠後風雅)¶
　　　(衰落四陳三李之餘無聞焉至正統天順間而/始盛一時如陳菊莊外嘉興有姚榖菴海鹽有)¶
　　　(張芳洲嘉善有周桐村皆卓然成家菊莊吾/里先喆才思藻麗長於七言惜其集不傳)¶
　　題江湖勝覽圗¶
馬卿子清而癯狂非狂迂非迂不愛養浮丘伯之黄鶴¶
不愛釣任公子之巨魚年來只愛江湖居江湖風月足¶
<pb:KR4h0156_WYG_027-12b>¶
清興筆牀茶竈尋常俱船頭紅拂唱巴曲船尾黄帽歌¶
吳歈歌吳歈唱巴曲妙舞清商間絲竹白日歡游殊未¶
足復擬黄昏秉銀燭風帆催送寒山鐘直向垂虹橋下¶
宿¶
　　送呉素行之廣西¶
廣州南望海冥冥百丈牽江㡬日程鯨浪打船風正惡¶
蜃灰塗屋雨初晴蠻巫祭鬼憑雞卜島户編氓事象耕¶
此去化成皆樂土尉佗不敢更言兵¶
<pb:KR4h0156_WYG_027-13a>¶
　錢　文(一首/)¶
　　　文字章靖無錫人諸生試不遇遂隠居不出有¶
　　　鶴叟詩集¶
　　新宅¶
安穏茅柴屋數間起來開眼見南山千帆白日牆頭過¶
一鳥青天樹杪還¶
　顧　潤(一首/)¶
　　　潤字廷尚崑山人¶
<pb:KR4h0156_WYG_027-13b>¶
　　送王景方歸杭州¶
闔閭城外送歸航流水何如客思長巳遣停杯傾别酒¶
還教攜手上河梁白蘋漁浦迷秋色紅樹官亭帶夕陽¶
最是不堪凝望處青山無數隔錢塘¶
　盧　儒(二首/)¶
　　　儒字為巳崑山人中書舍人¶
　　遺安堂為周文伯題(二首/)¶
鼴䑕飲河流鸒鳩槍枋榆適意巳云可多營徒為虚黄¶
<pb:KR4h0156_WYG_027-14a>¶
鵠起髙翔遨遊升天衢忽逢弋人繳墜翼難再舒退者¶
止足全進者忘其軀¶
衛生不求盈稍足遂愜意服厭成都錦飯舍山陽穄春¶
熟収繭絲秋成斂禾穗田翁笑相語秫酒聊同㑹秉耒¶
因時暇翰墨欣游藝多遺一籯金徒為子孫累¶
　鍾　政(一首/)¶
　　　政字里無攷¶
　　揚州¶
<pb:KR4h0156_WYG_027-14b>¶
樹繞人家水繞城何郎去後若為情不知東閣梅花處¶
(一作/盡)二十四橋空月明¶
　陳景融¶
　　　景融字菊逸嘉興人¶
　　答姚景升¶
露冷催砧杵風髙急鼓鼙登樓囘首處目斷塞鴻西¶
　史　傑(二首/)¶
　　　傑字孟哲湖州人大河衛百户有韤線集¶
<pb:KR4h0156_WYG_027-15a>¶
　　竹石圗¶
雨餘苔石淨無泥翠影參差夕照低記得推篷湘水曲¶
滿林秋色鷓鴣啼¶
　　蕪城别唐宗吉¶
揚子橋頭漲淥波分攜無那故人何明朝相憶重囘首¶
莫厭江雲嶺樹多¶
　魯　道(一首/)¶
　　　道淮安人¶
<pb:KR4h0156_WYG_027-15b>¶
　　送孟繼之歸梁州¶
尊酒荆門客南征古道平雲連神女廟山繞夜郎城越¶
嶲開荒服滇池隠斾旌相思日千里腸斷夜猨聲¶
　姚　綸(一肯/)¶
　　　綸字允言嘉興人¶
　　修竹仕女¶
瑶臺無信託青鸞一寸芳心思萬端莫向東風倚修竹¶
能禁翠袖㡬多寒¶
<pb:KR4h0156_WYG_027-16a>¶
　劉　玒(一首/)¶
　　　玒字公縝海鹽人有西林集¶
　　秋望¶
天迥黄雲斷林空古木疎遙憐漢庭使千里寄邊書¶
　滕　鸞(一首/)¶
　　　鸞字朝儀海鹽人有翠厓集¶
　　秋日寫懐¶
秋色靜柴扉山光鎻翠微紫牽江荇帶紅落渚蓮衣卧¶
<pb:KR4h0156_WYG_027-16b>¶
病無人問思家有夢歸相看沙上鳥去住兩忘機¶
　丘　吉(七首/)¶
　　　吉字大祐歸安人有順信齋集¶
　　　(詩話瞿宗吉以香奩八題見賞於楊亷夫自是/以後從而效之拾西崑之唾餘雜以鼓詞院曲)¶
　　　(之穢字誦之欲嘔吳人劉欽謨倡無題詩初不/見好而一時和者紛紛衆推吳興丘大祐為最)¶
　　　(故沈啓南贈詩有西漢人材東閣外六朝詩句/北牕中之句大祐無題五首中云只解詩中嘲)¶
　　　(阿輭寜知花厎活秦宫絳桃成子花無色銀燭/燒心淚有㾗在彼法中差勝而全首未工他詩)¶
　　　(若楊栁一堤沽酒路木蘭雙楫載書船吳淞東/去皆連海天目西来總是山斜日半林金翡翠)¶
<pb:KR4h0156_WYG_027-17a>¶
　　　(青雲千尺玉浮圗白鴉谷口霜摧栗黄鶴樓前/水到門簾外雨多龍洞漏屋頭松老鶴巢稀山)¶
　　　(家雲濕長垂箔水館風多不置牕醉筆題詩蕉/葉遍夕陽催酒玉缾空青山無雪梅花後細雨)¶
　　　(生寒燕子前賀監酒船湖左右杜陵茒屋瀼西/東消磨盆盎茅柴酒姑負烟霞榔栗條野寺夕)¶
　　　(陽銀杏葉水村凉雨石楠花松葉微風三竺路/荷花細雨六橋船又題岳鄂王墓云南國有人)¶
　　　(論歲幣中原無日見官軍頗有思致大祐自號/執柔道人賦才最敏同郡詩家如唐庠惟周唐)¶
　　　(廣惟勤張淵子靜沈祥彦庠皆奉之為/師友故當時推許有吳興領袖之目也)¶
　　折楊柳¶
牽馬綰青絲上馬折楊栁願作馬尾蠅逺近隨郎走¶
<pb:KR4h0156_WYG_027-17b>¶
　　擬古¶
青青澗畔松緜緜谷中蘿悠悠逺道人珊珊雙玉珂道¶
逺有返轂川逝無廻波游魚懐清淵逸鳥思髙柯昔慕¶
蕭與嬴今作羲與和白駒不可駐朱顔尤易磨皎皎合¶
歡扇文采鴛鴦羅隨君願終老其奈秋風何¶
　　楊梅¶
楊梅獨出吳興異龍井名髙味不同饞客㡬嘗山雨濕¶
佳人一笑玉盤空羞看月下櫻桃色不數釵頭荔子紅¶
<pb:KR4h0156_WYG_027-18a>¶
更擬明年同采摘要將華髪待熏風¶
　　初度日¶
去嵗山城酒一尊今年無恙醉柴門不知有限生辰酒¶
合得田家㡬瓦盆¶
　　畫山水(二首/)¶
翠滴松梢雨乍収山光半為白雲留江邊可惜無人住¶
閒却蘋花一岸秋¶
樹樹秋風響澗阿夕陽収處暮霞多何人艇子苕谿上¶
<pb:KR4h0156_WYG_027-18b>¶
唱得吳儂子夜歌¶
　　春夜¶
香燼銅爐火不増一牀寒被卧春冰不知明月將人夢¶
去落江樓第㡬層¶
　懐　恱(一首/)¶
　　　恱字用和嘉興人以納粟仕¶
　　　(詩話用和輯士林詩黄徵君俞邰言有十巻予/購之五十年始得之止上下二巻而巳詩家大)¶
　　　(率吴越之産所常唱和者其居在相湖之南曰/栁莊亦曰栁溪故自號柳溪小隠又號相湖漁)¶
<pb:KR4h0156_WYG_027-19a>¶
　　　(隠姚允言詩云風流絶勝輞川莊又云雨衣自/織青蒲葉烟艇長維緑栁根蘓秉衡詩云簾巻)¶
　　　(夕陽吟對酒牕臨流水坐看鷗皆題其草堂作/也别有東莊曰釣魚所曰觀蓮亭曰清風榻曰)¶
　　　(白雪窩曰載春舫曰耕雲堂曰栽桑圃曰采菱/灘丘大祐賦八景詩贈焉又有北花園姚廷輔)¶
　　　(有懐氏北花園宴集詩復有水亭名雪艇大祐/詩醉倚蘭干俯春水是也有齋名鐵松岑公琬)¶
　　　(詩移得徂徠一蓋青是也有軒名月波陳漢昭/詩湖上華軒瞰碧瀾是也其自題鐵松齋詩云)¶
　　　(青衣開尊傾翠濤詩成落紙飛霜毫園亭詩酒/之㑹極一時之盛而允言有送用和納粟之京)¶
　　　(作又有冠帶從容新帝澤之句則知當日以納/粟入官蓋冨而好事者濮樂閒之流也今以相)¶
　　　(湖在望葭菼微茫/舊迹不可復問矣)¶
<pb:KR4h0156_WYG_027-19b>¶
　　開徑¶
開徑深林裏莓苔緑到門山多雲壓樹溪曲水通村補¶
屋交藤蔓疏渠破石根抱琴何處客過我共芳尊¶
　魏時敏(一首/)¶
　　　時敏莆田人官無錫縣丞改桃源有竹溪詩稾¶
　　寄周隺洲太守¶
風雨越江邊郵亭對夜眠鄉心孤島逺客夢一燈懸訪¶
舊懐他日論時記昔年離魂將别夢㡬度到臨川¶
<pb:KR4h0156_WYG_027-20a>¶
　王仲煇(一首/)¶
　　　仲煇字里未詳¶
　　　(詩話仲煇詩題王孟端墨竹真蹟後自稱/曰東軒有紫電清霜習武之餘二私記)¶
　　題王舍人墨竹¶
我本山野人夙抱烟霞疾何處慣經行松篁與泉石晴¶
牕偶看琅玕圗淋漓醉墨傾金壺崇岡怪石相髙下冷¶
雨疎烟半有無數竿晴渭川日暖春風輕數竿老嶰谷¶
千年霜雪飽數竿欹楚江歳晩寒風吹數竿側淇澳秋¶
<pb:KR4h0156_WYG_027-20b>¶
深雨蕭瑟千竿萬竿難盡名林巒仿彿清風生交枝直¶
榦平安態勁節虚心君子情對此怡然樂清賞撫巻無¶
言發遐想烟雨濛濛語鷓鴣詩懐長在湘江上¶
　朱　翰(二首/)¶
　　　翰字漢翔嘉興人有石田清嘯集(湯新之云漢/翔以教書為)¶
　　　(業以養其母事母孝交朋友信性情得其正故/發而為詩多温厚和平渾然天成而無雕琢藻)¶
　　　(繪之跡廷徐孟時云漢翔詩句法音響咸似乎/唐  胡  俊云朱君隠居鄉校一志於詩嚴潔)¶
　　　(雅澹無凡近追琢氣/味是亦善鳴者也)¶
<pb:KR4h0156_WYG_027-21a>¶
　　　(詩話漢翔詩太圎熟不脫兎園冊子然留心風/雅輯郡人詩為檇李英華鄉黨典型藉以不墜)¶
　　　(其功不/可泯也)¶
　　題畫¶
南游匡廬山不知㡬萬丈盤囘直至香爐峰五老髙髙¶
儼相向初疑三山屹立東海中又疑青天削出金芙蓉¶
世人蹤跡不到處物色匪與人間同天梯石磴無窮極¶
一片寒凝古苔色千歳桃花别様紅四時瑶草非常碧¶
就中有逕深復深白雲洞口猿哀吟一聲長嘯白日晩¶
<pb:KR4h0156_WYG_027-21b>¶
神仙渺漠無由尋須臾下來心目爽便欲移家擬重上¶
東風囘首塵茫茫明月滿天勞夢想¶
　　送楊少府貶栁州¶
洞庭秋色對衡山一路猿聲夕照間湘浦舟行何日到¶
羅池人去㡬年還烟村土屋連孤壘嶺樹松牌界百蠻¶
自古中朝通使節莫因流落歎衰顔¶
　周　瑾(一首/)¶
　　　瑾字汝成秀水人朱翰弟子¶
<pb:KR4h0156_WYG_027-22a>¶
　　南湖即事¶
湖水空明靜不波蕩舟人逺夕陽多秋來無限相思意¶
欲采芙蓉奈晩何¶
　朱存理(二首/)¶
　　　存理字性父長洲人有野航漁歌鶴岑集(楊君/謙云)¶
　　　(性父居吳葑門之外左圗右書一吟一咏或應/親友之求或寫胸臆之見率皆簡淡髙古有味)¶
　　　(有法不落穠麗枯&KR0611;之境其詩未嘗自匿恒亦/流布人間而知之者蓋鮮  何元朗云野航葑)¶
　　　(門老儒在荻扁王氏教書與主人晚酌罷主人/入内適月上野航得句云萬事不如杯在手一)¶
<pb:KR4h0156_WYG_027-22b>¶
　　　(年㡬見月當頭喜劇發狂大呌扣扉呼主人起/詠此二句主人亦大擊節取酒更酌明日更請)¶
　　　(呉中善詩者賞之大為張具徵戲樂留/連者數日吳中舊事其風流致足樂也)¶
　　　(詩話性父晚年募刻巳詩疏曰嘔心少日巳無/錦囊之才流淚終年空有碧雲之歎髪白因其)¶
　　　(搜索雌黄費我推敲抹去若干存來十一欲望/収拾在後子孫莫若流傳先自朋友其情甚為)¶
　　　(可憫祝希哲贈詩云書抄滿篋皆親手詩草隨/身半在舟沈啓南題稾云雖止百篇諸體備不)¶
　　　(拘一律大方諧惜/乎其稾罕傳矣)¶
　　支硎山再餞文交木太守¶
崇嶺逹深邃芳漪激寒泉言尋支公蹤閲厯成千年鶴¶
<pb:KR4h0156_WYG_027-23a>¶
飛逺青冥有亭尚巋然草木屬孟夏山水尤清妍祖餞¶
此云再廣林啓長筵¶
　　泛吳江¶
一帆風便到吳江江上飛來白鳥雙舟子飯時吾夢覺¶
起看新月坐篷牕¶
　倪　光(一首/)¶
　　　光字應奎鄞縣人有味易詩集(李杲堂云先生/感土木之變學)¶
　　　(孫吳書講劔術既久無所合乃更學易學者稱/為味易先生古詩效初唐音格流麗近體不減)¶
<pb:KR4h0156_WYG_027-23b>¶
　　　(王右丞句如路栁官橋晚山花野店春平/林藏宿霧疎雨帶春潮真不亞盛唐也)¶
　　　(詩話相傳味易能前知游京師於楊文懿邸中/有中使突至先生見一雀自庭樹集于地巳還)¶
　　　(集樹即謂使曰頃來得非因失馬邪六日當復/使大驚文懿質之對曰雀踴躍物也去樹而集)¶
　　　(於地舍所依也還集樹復其所矣初集自北而/南水數六故曰六日當復又問馬色曰以水克)¶
　　　(火當黄而近于黒中使曰然客有問婦將産者/傘忽裂其人失色先生曰傘忽裂則小人見君)¶
　　　(得子矣其學蓋本於邵氏觀梅/數詩特娟秀不襲擊壤惡派)¶
　　宿清村¶
地闊江流險天空山勢髙望鄉雙淚落為客一身勞斜¶
<pb:KR4h0156_WYG_027-24a>¶
日飛沙鳥西風動野蒿一舟依岸宿深竹夜騷騷¶
　燕遺民(三首/)¶
　　　遺民字逸德自號雲谷老人蒲圻人累以賢良¶
　　　徵髙卧不起¶
　　　(詩話遺民詩頗蒼老惜遺集無存/僅從通志總志中錄得三首而巳)¶
　　感興(二首/)¶
寥落湖山曲憑誰話起居出門惟水石相見但樵漁酒¶
熟還堪漉園荒欲自鉏久深泉石想早晚賦歸與¶
<pb:KR4h0156_WYG_027-24b>¶
泉谷煙花淨林塘暑氣清幽花籬落見好鳥竹間鳴禾¶
黍皆豐稔桑麻自長成還聞茅屋底燈火讀書聲¶
　　九日¶
細雨柴門靜青山客路長黄花應笑我無酒過重陽(繆/天)¶
(自云語不在/深悠然自逺)¶
　章　珍(一首/)¶
　　　珍字文重鄞縣人(李杲堂云文重以布衣宿望/為里中五經師不媿真隠)¶
　　無題¶
<pb:KR4h0156_WYG_027-25a>¶
溪橋春水生新蒲緑堪把茅屋掩松雲斜陽鳥飛下¶
　陳　&KR1846;(一首/)¶
　　　&KR1846;江隂人以善楷書舉厯官按察僉事¶
　　題湖州慈感寺¶
過溪纔百步橋轉入禪闗髙閣斜臨水平林逺見山波¶
光隨鳥度秋色共雲閒深愜幽人趣遲留忘却還¶
　黎　擴(二首/)¶
　　　擴字大量臨川人以薦授貴池訓導升蘓州府¶
<pb:KR4h0156_WYG_027-25b>¶
　　　學教授¶
　　西壩草堂為廬陵宋内翰賦¶
聞說西谿上春風小院開野蠶成繭盡江燕引離廻竹¶
裏圍棊局荷香沁酒杯晚凉疎雨過隨意歩蒼苔¶
　　送人還盱江¶
新凉生白苧游子倍悽然客思秋砧外鄉心旅鴈前西¶
風千里道斜月五更船亦有還家夢隨君到汝川¶
　張　淵(一首/)¶
<pb:KR4h0156_WYG_027-26a>¶
　　　淵字子靜歸安人有鴻墩集¶
　　　(詩話子靜孝子也母失明朝夕䑛之父好飲醉/或罵詈則握髯請解長跪移時里黨稱之晚游)¶
　　　(四方與沈啓南史明古僧月舟最善湖州勞太/守鉞府志其手筆也其居在雙林之鴻墩故詩)¶
　　　(集以/是名)¶
　　題白石翁畫虞山古檜圗¶
虞山老檜三株青斗壇半掩招揺星道人丹成化鶴去¶
三檜夭矯飛龍形是誰手植經千載曽見昭明讀書在¶
㡬廻天上葬神仙不獨人間變桑海古人今人繞樹行¶
<pb:KR4h0156_WYG_027-26b>¶
古今人去樹長生乃知勁氣合元化不與凡木爭枯榮¶
長洲老石好異者百里攜杯游樹下浩嗟天下有樹此¶
樹無我去此樹何人圗三日經營雙眼力滿空蒼翠移¶
真跡鶴骨蚪筋左紐文雷裂霜皴古秋色日暮袖歸歸¶
不得滿山風雨山靈惜居然贈與卧雲人長嘯寒風生¶
石壁於乎石君詩画天下知此筆尤為天下竒勸君風¶
雷當掩戸恐化蛟龍擘空去¶
　程文杰(一首/)¶
<pb:KR4h0156_WYG_027-27a>¶
　　　文杰字思周休寜人有湖山吟稾¶
　　行路吟¶
有酒且莫斟聽我行路吟風霜滿面塵滿襟古皆然匪¶
獨今我勸君君毋怒今人行是古人路古人一去豈再¶
來笑殺今人不回顧朝行吟山沉沉虎狼闗隘龍窟深¶
暮行吟木隂隂江南鷓鴣無好音行人莫道行路好多¶
少行人路中老¶
　詹　貴(一首/)¶
<pb:KR4h0156_WYG_027-27b>¶
　　　貴字存中休寜人有竹南集¶
　　商婦吟¶
莫作商人婦商人慣别離門前竹王廟日日卜歸期¶
　莫　藏(一首/)¶
　　　藏字用行(士林詩/選作恒)海鹽人有素軒佩觿二集¶
　　閨怨¶
雲母屏空怯曉寒懶臨青鏡舞孤鸞滿庭風雨無情思¶
開到棃花不耐看¶
<pb:KR4h0156_WYG_027-28a>¶
　莫　遯(一首/)¶
　　　遯字用嘉藏弟¶
　　登六和塔¶
浮圗百尺倚天開落日珠林鳥雀哀王氣巳銷龍戰後¶
山形猶似鳳飛來茫茫雲海迷蓬島渺渺江湖接釣臺¶
回首西湖倍惆悵南朝陵墓盡蒿萊¶
　陳　金(一首/)¶
　　　金字用礪海鹽人博野知縣¶
<pb:KR4h0156_WYG_027-28b>¶
　　寒食書懐¶
江上客居三十年每逢寒食一凄然青山笑人不歸去¶
白髪滿頭徒自憐茅簷㡬處插楊栁棃花半開聞杜鵑¶
身世﨑嶇杜陵老夕陽風浪洞庭船¶
　劉　泰(二首/)¶
　　　泰字士亨錢塘人有菊莊晚香二集¶
　　湖上暮歸¶
小&KR1042;䭾醉踏殘花柔緑隂中一逕斜日暮歸來問童子¶
<pb:KR4h0156_WYG_027-29a>¶
春衣當酒在誰家¶
　　小景¶
雲溪一帶淨無沙門對青山是我家㡬日不來亭子坐¶
東風開過紫藤花¶
　王　寛(一首/)¶
　　　寛字敬敷東陽人龍南教諭有建南稾¶
　　解任歸書草萍驛¶
三月草萍驛風花㸃客衣春山啼杜宇也道不如歸¶
<pb:KR4h0156_WYG_027-29b>¶
　舒　鑑(一首/)¶
　　　鑑字孔昭自號東海釣叟紹興人有恪齋集¶
　　寄雲城知巳¶
琵琶洲畔白雲城紅樹千行隔短亭塵迹自悲衣欲化¶
故交誰復眼長青江空木落雁初度院小燈殘酒半醒¶
終夕相思不相見碧山寒月照疎櫺¶
　羅養䝉(一首/)¶
　　　養䝉吉水人¶
<pb:KR4h0156_WYG_027-30a>¶
　　感興¶
勲業飄零梅子真江山誰與訪遺塵艱難獨不悲前事¶
慷慨徒勞憶故人太乙圗書元在漢東周禾黍半歸秦¶
晴天玉笥秋風上欲薦蘋花淚滿巾¶
　李　宗(一首/)¶
　　　宗字德紹江隂人有雪窗家藏集¶
　　望亭驛和唐李從一韻¶
迢迢野草接青蘋一望淒然淚滿巾㡬處樓臺荒舊業¶
<pb:KR4h0156_WYG_027-30b>¶
五湖風月屬何人寒烟半鎻江村晩野鳥空啼驛樹春¶
惆悵亂離前代事不堪寥落總成塵¶
　施　鈞(一首/)¶
　　　鈞字則天紹興人¶
　　謝太傅祠¶
晉室將傾不易支先生出處繫安危山間紅袖從游日¶
天下蒼生望起時風暖松亭春載酒月明花墅夜圍棊¶
轉頭樂事無尋處空拂青苔讀古碑¶
<pb:KR4h0156_WYG_027-31a>¶
　時用章(一首/)¶
　　　用章常熟人¶
　　逺囘吳中¶
挂席看山興不孤西風吹我近姑蘇城髙暗壓要離墓¶
水闊遥連范蠡湖野店喚沽雙酘酒漁舟爭賣四腮鱸¶
故鄉咫尺明朝到十載離愁一旦無¶
　喻　省(一首/)¶
　　　省字伯唯南昌人常州府同知¶
<pb:KR4h0156_WYG_027-31b>¶
　　送友人¶
梅花殘雪照晴川立馬郵亭思惘然媿我飄蓬仍薄宦¶
與君分手正殘年一樽行色沙頭酒千里鄉心月下船¶
垂老莫言歸計拙綠編研北是良田¶
　張　鎬(一首/)¶
　　　鎬寜波人¶
　　為李景陽題便面¶
髙樹落凉隂幽溪漾晴碧山雨夜來多苔痕上磯石¶
<pb:KR4h0156_WYG_027-32a>¶
　陳　㷆(一首/)¶
　　　㷆字惟大(一作/文厚)閩縣人有棲雲集¶
　　攬秀樓¶
何年構此山之東八牕相對山花紅桐山居士老解飲¶
何當置我新樓中¶
　顧　寜(一首/)¶
　　　寜字季康鳳陽人自號夢鶴生¶
　　入山雜言¶
<pb:KR4h0156_WYG_027-32b>¶
杖藜入山中悠然澹忘歸白雲靄前途行行穿翠微林¶
幽鳥聲寂地僻人跡稀惟時嵗云暮黄葉紛以飛石罅¶
寒泉鳴草根朝露晞撫景自怡恱暫忘塵世機石壁挂¶
我巾松風吹我衣將期二三子於焉歌采薇¶
　李　達(一首/)¶
　　　逹字兼善自號竹圃道人青田人¶
　　過臨江府¶
故人别後思何堪獨倚河亭酒半酣自笑不如雙燕子¶
<pb:KR4h0156_WYG_027-33a>¶
春風先我到江南¶
　吳　敏(二首/)¶
　　　敏字思德號柚莊吳縣人¶
　　洸河¶
洸河水落秋風早菱葉蕭疎菱角老河邊漁船如缺𤓰¶
白頭夫婦團圞好往來賣魚兼賣菱官府近無漁課徵¶
夕陽醉卧風吹罾¶
　　沽頭牐¶
<pb:KR4h0156_WYG_027-33b>¶
浮葦生根上陡厓牛羊原隰有人家繰車聲響南風裏¶
棗樹青青落白花¶
　王　昇(一首/)¶
　　　昇字廷禮號玉澗生長洲人¶
　　讀曲歌¶
朝憶復暮憶展轉無消息芙蓉顛倒生蓮子中心側¶
　杜嗣昌(一首/)¶
　　　嗣昌字繼文號勉齋吳縣人¶
<pb:KR4h0156_WYG_027-34a>¶
　　　(詩話正統中吳郡徐庸用理取永樂以後詩編/為湖海耆英集一十二巻大約吳人居其什九)¶
　　　(其發凡云斯集之作間取亡友杜繼文姑蘇集/中者而合成之今繼文姓名吳中罕有知者無)¶
　　　(論其遺書也長洲馬□公素輓詞云寄我詩為/遺世物養親錢作葬身資包山蔡昇景東輓詞)¶
　　　(云半世才名一丘土六經事業九重泉蓋/亦篤學之士詩雖不見好錄以存其人)¶
　　題畫¶
秋風嫋嫋露團團朱箔銀樓鎻夜寒一曲鳳簫明月裏¶
玉人何處倚䦨干¶
　徐　章(一首/)¶
<pb:KR4h0156_WYG_027-34b>¶
　　　章字徳彰號省軒吳縣人¶
　　貧居¶
薄田日巳荒舊業日巳替困䝉三十年良由寡生計人¶
非無交游貧賤易相棄周周與蛩蛩飢渴尚相濟所以¶
簞瓢人傲焉不狎世處之茍能安其樂有真意¶
　曹　侃(一首/)¶
　　　侃字仲雍號竹齋烏程人¶
　　　(詩話仲雍詩集罕傳其詩有摹張來儀青弁山/居圗贈鳳林嚴十七蓋永宣間善山水竹石者)¶
<pb:KR4h0156_WYG_027-35a>¶
　　　(也予聞之鄭芷畦云北宋有曹孝子清嘗代父/重辟刑於金陵涌白沫尸泝流還家至今專祠)¶
　　　(頖宫其子孫散居苕東之西陽村族最蕃多務/農桑罕通文墨湖海耆英集云仲雍苕東人豈)¶
　　　(其苗裔邪同時有曹/謙字鳴吉亦能詩)¶
　　寫竹贈戴山黄方伯¶
昔游湘浦泊蘭橈萬玉森森宿雨消記得推篷凉夜永¶
月明一曲紫鸞簫¶
　任　道(一首/)¶
　　　字里未詳¶
<pb:KR4h0156_WYG_027-35b>¶
　　畫菜¶
露芽烟甲曙光寒紫翠漙香濕未乾記得花時曽病酒¶
玉人纖手薦春盤¶
　¶
　¶
　¶
　¶
　明詩綜卷二十七¶
