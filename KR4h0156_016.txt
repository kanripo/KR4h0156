# -*- mode: mandoku-view; -*-
#+TITLE: 明詩綜
#+DATE: 2015-08-25 00:43:06.727293
#+PROPERTY: ID KR4h0156
#+PROPERTY: BASEEDITION WYG    
#+PROPERTY: JUAN 卷十六
<pb:KR4h0156_WYG_016-1a>¶
欽定四庫全書¶
　明詩綜巻十六¶
　　　　　　　　　　翰林院檢討朱彛尊編¶
　劉仔肩(三首/)¶
　　　仔肩字汝弼鄱陽人洪武初用薦應召至京¶
　　　(静志居詩話汝弼一應鶴書旋集都人士詩為/雅頌正音而以已作附之殆游大人以成名者)¶
　　　(是時許中麗仲孚則編光岳英華偶桓武盂則/編乾坤清氣頼良善卿則編大雅集沈㢲士偁)¶
　　　(則編明詩選雖擇焉不精然草昧之初干戈甫/戢風雅未墜於地至今得存不可謂非羣賢揚)¶
<pb:KR4h0156_WYG_016-1b>¶
　　　(扢之/力也)¶
　　贈張時敬還荆南¶
隨牒適荆土倦游滯京畿謀生苦拙訥事與心恒違朋¶
儔一疎濶山川復閒之音問曠莫逹何為遽来斯世故¶
有變遷嵗月成推移顔藻減丹渥衣塵化為緇稍欣披¶
雲霧復覩聫珠璣意惬苦不早情深發彌遲夕語厭促¶
漏晨遊恐斜暉論舊已慨歎况乃重乖離春草滿南浦¶
時花匝郊圻乖人無為懽感物悲路岐昔别已三載重¶
<pb:KR4h0156_WYG_016-2a>¶
来復何時幸兹書軌同逺邇無不宜逸足志四海羈禽¶
戀故枝言念屬緐翰聊以叙所思¶
　　春曉曲¶
紫絲複帳流蘓結雲母屏風疊香雪門前嬌柳乳鴉啼¶
暖漏丁丁曉將徹花枝入簾紅尚小蘭露著衣香不歇¶
江南行客歸未歸芳草春風滿城闕¶
　　望闕口號¶
閶闔排雲玉(一作/寳)殿開千官鳴珮(一作/鵷鷺)早朝回不知誰¶
<pb:KR4h0156_WYG_016-2b>¶
獻升平(一作/王襃)頌得奉君王萬夀杯¶
　陳　謨(二首/)¶
　　　謨字一徳號心吾泰和人明初聘脩禮書辭歸¶
　　　有海桑集(劉子髙云先生鉅篇大軸流播郡邑/幅巾野服翱翔山水之間門生兒子)¶
　　　(扶携後先使人望而敬之狎而愛之可羅/子理云先生詩文出入古今變化不  測)¶
　　　(詩話徴君大徳遺民雖應弓招未縻好爵楊東/里梁不移皆其弟子洪武庚戌曾校文廣東則)¶
　　　(孫仲衍乃其所取士矣又嘗主奉新清節書院/講席其没也蘓平仲輓以詩云道徳宗前代詩)¶
　　　(書啟後人胡光大詩云文章漢彝鼎聲價魯璠/璵楊詩云純明程伯子灑落邵堯夫染詩云立)¶
<pb:KR4h0156_WYG_016-3a>¶
　　　(志希濓洛研精續考亭諸公推許若是其論詩/云稱詩者曰寂寥乎短章舂容乎大篇短章貴)¶
　　　(清夐纒綿涵思深逺造其極者陶韋是也大篇/貴汪洋閎肆開闔變化不激不蔓超乎人者李)¶
　　　(杜是也韓退之蘓子瞻二公雄渾傑特/非絺章繪句之比此詩之至也知言哉)¶
　　游天慶觀登衆妙堂(堂有𤣥元像竒古而蘓公小/大二碑及居士泉皆廢葢戍)¶
　　(卒居/之)¶
琳宫宅兜年䙝汙衆妙門試窺擣衣砧上有睂山文上¶
堂羅兒婦下堂飼雞豚塑像古且竒稽首𤣥元君端居¶
燕穆清誰使居人羣亦有居士泉澄源為之昏那無一¶
<pb:KR4h0156_WYG_016-3b>¶
寸膠可洗千丈渾¶
　　聞道¶
聞道潼闗下黄流似海深由来天設險過者日傷心漢¶
殿芝房冷唐陵玉甃沉不應有佳氣鬱鬱尚如今¶
　金　信(三首/)¶
　　　信字中孚金華人以茂才舉不就隠居自怡人¶
　　　稱漫吟先生有春草軒集¶
　　　(詩話中孚為鐵厓入室弟子嘗序其詩云金華/金信從予游於松陵澤中談經㫁史於古歌詩)¶
<pb:KR4h0156_WYG_016-4a>¶
　　　(尤工如古琴操趙壁辭荆卿篇博浪椎月支王/頭飲器歌其氣充其情激其辭鬱以諧吁信之)¶
　　　(詩有法矣今鐵厓所稱諸篇皆不可得見惜也/阮元聲金華詩粹謂仲孚於明初召入中書省)¶
　　　(進講經史以實録考/之葢至正戊戌年事)¶
　　洞庭曲¶
浩蕩太湖水東西兩洞庭吹簫明月裏龍女坐来聽¶
湖上望蘓臺水與青天逺長風送飛帆忽到長洲縣¶
　　太陽嶺淨刹菴¶
林緑生晝寒蕭然水晶域今日復重来青苔見行迹雲¶
<pb:KR4h0156_WYG_016-4b>¶
生身上衣月照松下石坐久聞疎鐘空山未眠夕¶
　邾　經(三首/)¶
　　　經字仲誼仁和人元進士有玩齋稿¶
　　　(詩話仲誼元之舊臣沐景顒編滄海/遺珠以其詩壓巻葢明初徙滇者也)¶
　　春陪吕志學曾彦魯劉仲原同登虎丘賦呈居中¶
　　長老¶
虎丘山前新築城虎丘寺裏斷人行梵僧自識灰千劫¶
蜀魄時飄淚一聲漸少松杉圍窣堵無多桃李過清明¶
<pb:KR4h0156_WYG_016-5a>¶
向来游事誇全盛曾對春風詠太平¶
　　　(詩話虎丘詩集一巻王髙士賔所録吾鄉項氏/萬巻樓藏書也中載仲誼是詩同時和者吕敏)¶
　　　(志學云山上樓䑓山下城朱旗夹道少人行曾/朴彦魯云闔閭冢上見新城無復行人載酒行)¶
　　　(僧寜居中云公餘聨騎入山城老衲追陪得㪚/行又周南老正道有至正丁酉冬督役城虎丘)¶
　　　(詩八首一云奉檄趨功城虎丘一云四疊新城/遶澗隈一云百萬城春落杵齊虎丘築城吳人)¶
　　　(亦鮮有知者予嘗泊/舟山後見遺址尚存)¶
　　題映雪圗¶
夜雪明書几寒風入縕袍如何燒鳳蠟只解醉羊羔¶
<pb:KR4h0156_WYG_016-5b>¶
　　絡緯圖¶
牽牛風露滿籬根淡月踈星夜未分燈下有人挑錦字¶
機絲零亂不成文¶
　郭　文(一首/)¶
　　　文字仲炳號舟屋滇中詩人(楊用修云滇中詩/人永樂間稱平居)¶
　　　(陳郭郭名文號舟屋其詩有唐風三子逺不及/也其登碧雞山太華寺一聨云湖勢欲浮雙塔)¶
　　　(去山形如擁五華来一時閣/筆信佳句也但全篇未稱耳)¶
　　　(詩話舟屋竹枝詞顧仲瑛編入玉山雅集則是/詩元季已流播矣用修稱是永樂間人其集既)¶
<pb:KR4h0156_WYG_016-6a>¶
　　　(不可得無由臆決偶閲柯暹東崗集附録滇南/别意詩則平居陳郭四人之作皆存焉平名宣)¶
　　　(武林人居名廣海昌人陳名謙吳人東崗䟦云/郭居皆武士中賢者郭善詩文征南将軍都督)¶
　　　(沐繼軒璘師之居精吏事總府辟掌簿書數十/年得官陳官鎮撫有詩名宣則松雨先生子也)¶
　　　(黔府西塾薦升廣南府通判所云松雨先生者/知藤縣事顕字仲微考東崗引疾去滇在景泰)¶
　　　(二年七月别意詩即是年之作郭於元時撰竹/枝入明八十四年未必尚存用修雖稱見其全)¶
　　　(集竊疑竹枝非集中詩玉山/雅集所載當别是一人也)¶
　　竹枝詞¶
金馬何曾半歩行碧雞那解五更鳴儂家夫婿乆離别¶
<pb:KR4h0156_WYG_016-6b>¶
恰似兩山空得名¶
　吕　誠(二首/)¶
　　　誠字敬之崑山人¶
　　閠月二十四日陪館士秦文仲陸良貴奉省臣命¶
　　祭劉龍洲先生墓¶
黄鵠磯頭風雨秋中原一望使人愁羣臣誰決和戎議¶
九廟猶銜誤國羞慨慷魯連寜入海淒涼王粲重登樓¶
荒崗四尺先生墓再拜酹之雙玉舟¶
<pb:KR4h0156_WYG_016-7a>¶
　　感興¶
静室無塵少客過新篁隂曳小坡陀朝来始悟春歸盡¶
風裏楊花似雨多¶
　鄭　昂(四首/)¶
　　　昂字處抑温州平陽人有密菴集¶
　　閠八月歸故山¶
負郭曾無二頃田何由辦得買山錢秋風八月又八月¶
客路一年還一年鸞鳯俱垂赤霄翅麒麟不受黄金鞭¶
<pb:KR4h0156_WYG_016-7b>¶
功名富貴真細事只問平生不問天¶
　　棲遲¶
棲遲久慕王官谷飄泊仍依謝客巖貧賤誰能從趙孟¶
行藏我已卜巫咸冥鴻豈解投矰弋老馬惟思脫轡銜¶
却笑杜陵生計拙晚將身世託長鑱¶
　　感懐¶
王粲淒涼仍去國杜陵老大竟飄蓬荆州豈免依劉表¶
蜀道終須謁鄭公三禮賦成追昔日七哀歌罷起秋風¶
<pb:KR4h0156_WYG_016-8a>¶
青青亦有江南草鸚鵡洲邊恨不窮¶
　　小景¶
水驛山橋四五里楓林茅屋兩三家何人踏雪尋僧去¶
潮退春船閣暮沙¶
　范　再(一首/)¶
　　　再字續卿休寜人有緝齋耕隐稾¶
　　乙卯冬自陕回至中年夜與牛車同行故題驛亭¶
我經中牟道夜竝牛車行何人問牛喘鞭撻勢伶仃更¶
<pb:KR4h0156_WYG_016-8b>¶
罹軛下苦犢兒隨母鳴車夫為我言吾家懐慶城来此¶
數百里執役難具名流囚與軍裝日夜不少停黄昏伴¶
牛卧飯牛到天明漢月皎千里風霜淒十程牛死急應¶
官欲哭還吞聲白刃尚可蹈蒼天終無情吾家有老父¶
日暮還力耕無糧可充飢無衣可蔽形行人聞此言泣¶
下如雨傾我亦征塗間垂老重飄零何時息干戈時康¶
歌太平¶
　沙可學(一首/)¶
<pb:KR4h0156_WYG_016-9a>¶
　　　可學永嘉人元進士行省掾¶
　　　(詩話楊亷夫有送沙可學序其畧云某官来總/行省事求從事掾之賢能者首得一人焉曰沙)¶
　　　(可學氏又得一人焉曰髙則誠氏又得一人焉/曰葛元哲氏三人者用而浙稱治三人者天府)¶
　　　(登其賢書大廷榮其髙等而拜進士出身賜任/州理佐理之職者也可學僅存詠懐詩葢憶庚)¶
　　　(申君北狩而作首句/指賈魯挑河言也)¶
　　詠懐¶
疏鑿功成王氣衰九重端拱尚無為貪夫柄國忠良没¶
巨敵臨郊社稷危萬里朔雲沙漠漠六宫禁御草離離¶
<pb:KR4h0156_WYG_016-9b>¶
金輿玉輅無消息腸斷西風白鴈飛¶
　游　莊(一首/)¶
　　　莊字子敬¶
　　所聞有感¶
塵飛鹿走力難任廵幸沙邊悔恨深鳥篆未經銜軹道¶
龍文先自徙汾隂空傳行在淪孤憤無復寰區遏八音¶
聖徳神功俱泯滅英雄千載一沾襟¶
　　　(詩話此詩葢聞庚申君之訃而作也是嵗庚戌/北元人諡曰恵宗其子嗣立於應昌改元宣光)¶
<pb:KR4h0156_WYG_016-10a>¶
　　　(頒示髙麗髙䴡不奉詔故云無復寰區遏八音/既而北元主走和林没諡昭宗見鄭麟趾髙麗)¶
　　　(史/)¶
　王　旬(一首/)¶
　　　旬字子宣¶
　　　(詩話髙季廸以詩得妻王子宣亦以詩得妻子/宣宫詞諸家多誤作王叔明詩謂仁和俞友仁)¶
　　　(見此詩歎賞曰唐人得意句也遂以其妹妻之/考凌彦翀柘軒集有悼王叔明室張氏詩云結)¶
　　　(髪為夫婦齊睂若主賔山同黄鶴隱書逼彩鸞/真蘭樹人皆羨蘋蘩爾獨親情傷坦腹者臨穴)¶
　　　(重沾巾則叔明娶於張非/俞也故定以為子宣作)¶
<pb:KR4h0156_WYG_016-10b>¶
　　宫詞¶
南風吹斷采蓮歌夜雨新添太液波水殿雲廊三十六¶
不知何處月明多(髙廷禮云婉麗絶似王龍標李時逺/云盛唐音響所謂千首不為多一首)¶
(不為少也陳卧子云亦杜牧李益耳何遽盛唐然景調/俱佳嚴蓀友云子宣宫詞不可謂不工矣然不若薩天)¶
(錫之入妙也薩詩云清夜宫車出上央紫衣小/隊兩三行石闌干外銀燈過照見芙蓉葉上霜)¶
　李　鐸(一首/)¶
　　　鐸字振道隴西人¶
　　　(詩話吳人徐逹左良夫司訓建寜游乎武夷寫/九曲欋歌圖書昔賢吟詠於前自紀其後復屬)¶
<pb:KR4h0156_WYG_016-11a>¶
　　　(同人題句巻後題者隴西李鐸臨川劉亷浚儀/趙友士西甌馮回括蒼張思齊鉅鹿林熈樵川)¶
　　　(蕭子和龍伯章隴右李裕三山周闕甌寕葉俊人/建安楊恭葉季原蘇垶葉銘葉勝李佑龍虎山)¶
　　　(梁鵠凡一十八人續題者良夫兄子徐濟及青/城王璲也良夫居太湖之濵光福市闢耕漁軒)¶
　　　(以延名士集其詩文為金蘭/集其好事亞於顧仲瑛云)¶
　　題徐良夫九曲櫂歌圗¶
徐君江海人雅有山林想逺遊賦幽尋徘徊脫征鞅長¶
揖虹橋仙飄飄欲偕往牽舟泝岸廻著屐緣厓上萬壑¶
風泉渟層巖土化長采鸞載玉笙隠隠遺清響幻迹杳¶
<pb:KR4h0156_WYG_016-11b>¶
難窮真源豁而敞永懐紫陽翁欣然契心賞¶
　馮　回(一首/)¶
　　　回字景淵福寕州人¶
　　武夷大王峯¶
亭亭大王峯壁立何嶢屼昔聞武夷君於兹脫真骨鳳¶
駕杳不還虹橋忽焉没惟餘巖際松年年挂秋月¶
　葉　俊(一首/)¶
　　　俊福寜州人¶
<pb:KR4h0156_WYG_016-12a>¶
　　武夷¶
武夷山下萬年宫九曲溪頭一棹通流水落花尋古道¶
平林過雨見羣峰幔亭人去雲連壑華表仙歸月滿松¶
正好相期問丹訣天風午夜客船東¶
　汪徳懋(一首/)¶
　　　徳懋名天應以字行休寜人環谷東山弟子¶
　　和商山書院諸公韻¶
覆雨翻雲已十春恨無詩酒對芳辰秦疆再世終歸漢¶
<pb:KR4h0156_WYG_016-12b>¶
周弱何人共戍申邊境旋聞烽火息南風喜見稲花新¶
為霖更得成豐嵗願作陶唐擊壤民¶
　田子貞(一首/)¶
　　　子貞寜波人¶
　　題安分軒圖¶
一室蕭然萬慮忘幽棲真似斛斯莊春晴野澗多藜藿¶
秋晚山田足稲粱待富却慚居易拙送窮應笑退之狂¶
看君已在羲皇上老去從教白髪長¶
<pb:KR4h0156_WYG_016-13a>¶
　趙次誠(一首/)¶
　　　次誠字學之樂清人有雪溪集¶
　　早梅¶
江南冬十二月溪上梅三兩花載取小舟香影月明獨¶
櫂回家¶
　杜伸之(一首/)¶
　　　伸之温州人¶
　　感興¶
<pb:KR4h0156_WYG_016-13b>¶
吾昔搓長絲繫彼渭川竹直鈎魚不吞何以充吾腹此¶
心苟無嗜藜藿亦自足寜使不得魚吾鈎終不曲¶
　李應期(一首/)¶
　　　應期字均饒瑞安人有菌翁集¶
　　寄吳彦升¶
積雨連朝過客稀亂紅墮地緑隂肥江南祗是歸耕好¶
水遶孤村燕子飛¶
　范宗暉(二首/)¶
<pb:KR4h0156_WYG_016-14a>¶
　　　宗暉以字行寜波人¶
　　　(詩話范君詩載滄海/遺珠亦徙於滇者)¶
　　古意¶
積雨可沉舟羣輕能折軸巧言必譸張利口多翻覆茍¶
不塞其源涓流蔽川谷¶
稂莠終亂苖珉瑜頗相類君子與小人顔面亦不異辨¶
之如不早斯為名徳累¶
　李道生(一首/)¶
<pb:KR4h0156_WYG_016-14b>¶
　　　道生字本立休寜人有清意味集¶
　　雨後¶
山中曉起喜新晴杖屨尋詩獨自行幾樹好花春盡發¶
隔溪流水夜来生游絲拂地應千尺啼鳥喚人時一聲¶
趁暖田家曝蠶種明朝節候是清明¶
　劉逢原(一首/)¶
　　　逢原字資深㑹稽人¶
　　挽鐵厓先生¶
<pb:KR4h0156_WYG_016-15a>¶
已矣楊夫子春秋天下名醉生唐李白莭死晉淵明雲¶
暗九山碧水洄三泖清游魂招不返悽惻故鄉情¶
　周　翼(二首/)¶
　　　翼字子羽無錫人¶
　　中秋與楊氏昆季泛舟鵝津¶
八月十五夜何其鵝湖漾舟人未歸水生金浪兼天涌¶
雲度青冥傍月飛鴻鴈沙寒微有影芰荷秋冷不成衣¶
故人一去渺何許黄鶴舊磯今是非¶
<pb:KR4h0156_WYG_016-15b>¶
　　鴈来紅¶
翔鴈南来塞草秋未霜紅葉已先抽緑珠宴罷歸金谷¶
七尺珊瑚夜不収¶
　王　中(五首/)¶
　　　中字懋建(黄俞邰云洪武辛亥進士有沁水王/中甲戌有同安王中未知即其人否)¶
　　　(要不敢以/臆定也)¶
　　中秋述懐¶
潦倒羈棲客傷心兩鬢華塗窮惟有涙世亂更無家暗¶
<pb:KR4h0156_WYG_016-16a>¶
雨聞寒鴈悲風急暮笳艱難今一槩何處問生涯¶
天下兵長鬭山中客未歸塞鴻南度早星使北来稀草¶
草年光換悠悠世態非自憐同社燕幾處傍人飛¶
　　黄家洲客舎留别¶
數載俱流落相逢鬢已秋生涯同寂寞書劒祗淹留沙¶
濶隨天盡江平帶日流别離殊不惬回首思悠悠¶
　　田家雜興¶
煙火中林静秋風嵗律賖清霜催橘柚落日照蒹葭石¶
<pb:KR4h0156_WYG_016-16b>¶
經通流水山橋卧古槎武陵非境外不必問桃花¶
　　泊鏡口¶
日暮風濤穏扁舟泊此隅雲山歸夢杳鄰舫語音殊片¶
月寒江永平沙旅鴈孤無才合漂泊不敢恨窮塗¶
　陳　安(二首/)¶
　　　安字克盟¶
　　中秋有感¶
畫省曾陪冠葢游華筵詩酒宴中秋星河不動天如水¶
<pb:KR4h0156_WYG_016-17a>¶
風露無聲月滿樓皓齒纖腰催象板珠簾涼影上銀鈎¶
於今寂寞江城暮烏㡌西風歎白頭¶
　　題髙理瞻所藏小景圖¶
昔年為客楚江邊雨霽江南二月天楊柳畫橋深淺水¶
桃花春岸往来船新篘白酒浮杯釅旋買青魚出網鮮¶
因見畫圗驚舊夢東風吹面鬢蕭然¶
　錢子義(一首/)¶
　　　子義無錫人¶
<pb:KR4h0156_WYG_016-17b>¶
　　題畫¶
夕陽淡淡雨絲絲逺浦長天欲暝時腸斷楚山春雨後¶
鷓鴣啼向女郎祠¶
　梁　蘭(七首/)¶
　　　蘭字庭秀一字不移泰和人贊善潛之父有畦¶
　　　樂先生集(王希範云先生飬髙丘園攄悠逺之/思著為詩歌曠然有古髙士之節)¶
　　　(王逹善云畦樂先生之詩出於自然黙契靖節/於千載之上  胡若思云誦先生詩蕭㪚閒淡)¶
　　　(之趣悠然於篇詠之間雅鄒熙仲云梁君/隠居樂道其詩冲澹閒  有自得之致)¶
<pb:KR4h0156_WYG_016-18a>¶
　　西畦自適¶
守拙一圃閒衡從五畞餘藝麻在髙丘雜以果與蔬春¶
至百草生趂晴聊荷鉏筋力豈不勞蕪穢亦以除家人¶
㑹知我慰以酒滿壺偶坐斟酌之日落西山隅歸来北¶
窗下我心一事無¶
　　留别楊分昭¶
君還既不久我行復有期憶昨君未歸日久徒憂思忽¶
聞車馬来僮僕走相隨入門一㑹面酌我金屈卮人生¶
<pb:KR4h0156_WYG_016-18b>¶
最歡樂莫若新相知歡樂苦不長明當與子辭大夫且¶
行役敝車日驅馳吾徒本貧賤奔走何足悲但恐後来¶
時君将復何之¶
　　題素扇¶
團圓復團圓月圓尚有虧致身君懐袖無有盈虧時知¶
君重貞素采色亦不施物微幸相親願言常自持寒暑¶
固代謝用舎適其宜古来婕妤怨此意君諒知¶
　　荆湘道中¶
<pb:KR4h0156_WYG_016-19a>¶
江入瀟湘近山連楚塞髙兩厓如積鐵一水不容舠慣¶
客寜辭逺藏身豈憚勞同門多宦逺漂泊媿吾曹¶
　　寄劉珪¶
春日已多夏日臨軥輈晝啼苦竹深野棠雨餘新水緑¶
石壁樹杪浮雲隂安知天地有終極不覺嵗月還相侵¶
我思劉郎何可見徒使遲廻勞寸心¶
　　寄呈東原公劉子彦¶
北闕前年一上書歸来髙卧楚郊墟西風短褐雙蓬鬢¶
<pb:KR4h0156_WYG_016-19b>¶
落日空山一草廬道直不殊梁太傅賦成端擬漢相如¶
别来又是春三月盡日逢人問起居¶
　　客舎秋雨¶
燈前細雨夜初䦨枕上聞雞夢轉難壯節豈因今日改¶
旅懐纔向故人寛江天雨色連窗白草樹風聲入室寒¶
景物已殊歸計逺殘年飽飯共相看¶
　陳　絅(一首/)¶
　　　絅字簡文嘉興人布政約弟¶
<pb:KR4h0156_WYG_016-20a>¶
　　題畫¶
五湖煙水渌生波一葉扁舟鼓枻歌愁殺故園戎馬後¶
千章喬木已無多¶
　陳　緝(三首/)¶
　　　緝字熈文絅弟(沈客子云四陳之中熙文/詩秀舊可誦直逼晚唐)¶
　　和大兄八月十四夜月¶
桂老金為粟蟾孤玉作團明朝應更好此夜不勝寒弟¶
妹他鄉共闗山幾處看南飛有烏鵲未得一枝安¶
<pb:KR4h0156_WYG_016-20b>¶
　　春日¶
湖頭誰復載吳娃鷗鳥多情戀白沙涪萬春深無杜宇¶
武陵何處有桃花雨餘石燕晴歸穴市近山&KR1123;午報衙¶
看到前朝丞相墓野人翻土種桑麻¶
　　竹枝¶
贈君曾出雙南金别君曾彈紫綺琴斷金還比阿儂意¶
斷絃持比阿郎心¶
　鄭　瀱(一首/)¶
<pb:KR4h0156_WYG_016-21a>¶
　　　瀱字仲飬浦江人¶
　　　(詩話浦陽義門有三其一黄氏自度至逢吉其/一王氏自茇至子覺皆止數世而已惟麟溪鄭)¶
　　　(氏族大且久先世自滎陽徙歙再徙睦州其居/麟溪自淮始淮之孫綺乾道中賜號冲素處士)¶
　　　(朝請郎新淦晏穆志其墓是為義門第一世綺/之子聞聞之子運運之子政政之子徳璋徳璋)¶
　　　(之子文融文融嗣子欽仲養葢欽之叔子也凡/十三世一千六百六十餘年逮元季明初門才)¶
　　　(益盛曰深曰濓曰源曰濤曰泳曰渙曰淵曰湜/曰濟曰洧曰濟曰淏曰沂出處不齊先後以才)¶
　　　(行著一門羣從又有櫄梴杕枋材彬榦楷模桐/柎棠機柏栻木皆為士林所重於是公卿大夫)¶
　　　(先後詩文貽贈者編為麟溪集二十二巻洵盛/事矣嗟乎江湖日下耰鋤徳色箕帚踞罵其不)¶
<pb:KR4h0156_WYG_016-21b>¶
　　　(為秦人之續者幾希録/義門子姓詩為之三嘆)¶
　　海棠仕女圖¶
東風蕩漾百花潭翠袖迎風酒半酣好鳥隔窗催曉色¶
美人殘夢到江南¶
　金敬徳(一首/)¶
　　　敬徳樂清人¶
　　鄭宜州蘆花淺水亭¶
新築茅亭也自幽䦨干曲曲面滄洲一簾花氣都成雪¶
<pb:KR4h0156_WYG_016-22a>¶
片石潮㾗祗没鷗客醉有時迷夜泊月明無處覔漁舟¶
老夫亦有滄浪趣便欲移家住上頭¶
　吳子莊(一首/)¶
　　　子莊温州平陽人¶
　　小景¶
杖藜日日看芝山山下浮雲共往還昨夜小溪新水漲¶
釣船流到寺前灣¶
　黎　昶(一首/)¶
<pb:KR4h0156_WYG_016-22b>¶
　　　昶字伯輝清江人¶
　　同安謡¶
黄雲漲空雪欲飄長江落日生暮潮同安城頭獨延佇¶
悲風拂鬢寒蕭蕭布蓬老翁年七十鶴髪鶉衣道傍立¶
倚笻為我説興亡含憤未言先涕泣前朝值亂戍守奔¶
土豪割據何紛紛攻城拜將争殺戮同安頼有余将軍¶
将軍秉心盡忠義訓練民兵久精鋭城邊掘壕深百丈¶
城上嚴更列旗幟朝廷消息乆莫通江襄羣盜矜豪雄¶
<pb:KR4h0156_WYG_016-23a>¶
樓船萬甲氣如虎戎衣染遍秋江紅將軍此時力匡國¶
執鋭開闗屢迎敵鐵騎交馳白日昏雕戈上指青天拆¶
樅陽門前殺氣髙奮身寜辭征戰勞江淮黎庻半為鬼¶
僵死卧骨填空壕同安拒守經七嵗破圍不見官軍至¶
銅柱難成馬援功睢陽不屈張廵志一朝羣盜登城闉¶
揚鞭百里飛紅塵疲兵裹割不能戰計窮豈願圖全身¶
將軍挺身出帥幕竟逐飛星陣前落半夜精靈出戰營¶
千秋廟食依江郭聖人一出寰宇寜鳳麟應瑞黄河清¶
<pb:KR4h0156_WYG_016-23b>¶
當年逃亡命如蟻豈期年老逢昇平荆棘連雲戰争地¶
近来茅屋方成市山鳥如呼耆舊名江流尚帶英雄涙¶
當年繁華何足論聞翁此語傷吟魂樓臺盡隨灰燼滅¶
人物風流今幸存尊前感慨應未已宦情總付東流水¶
長歌因賦同安謡留與他年入詩史¶
　梁　闗(一首/)¶
　　　闗字用行㑹稽人¶
　　哀余左丞¶
<pb:KR4h0156_WYG_016-24a>¶
世人孰不死死義心所安茍非明至理捐軀誠獨難偉¶
哉青陽公忠義為肝膽伊昔奉朝命宣慰淮西藩遭世¶
方板蕩荆襄肆兇殘公時在安慶寜忍視民患率衆力¶
拒敵奮怒髪衝冠抗節守孤城援絶糧饋殫勢廹不獲¶
已慷慨就清瀾妻孥亦同逝恥受汚辱干我昨聞其風¶
嘅然發長嘆丈夫有如此何媿天地間逺繼張許流千¶
載名不刋¶
　王　珙(一首/)¶
<pb:KR4h0156_WYG_016-24b>¶
　　　珙字廷珪常熟人明初處士有竹居詩集(王汝/嘉云)¶
　　　(竹居道者詩無雕琢浮靡之習有渾厚淳雅之/氣  張宗海云處士治生富贍構幽居於深竹)¶
　　　(之中詠歌其情思詩皆和平之語治世之音人/徐以恭云先生詩富麗清竒如秋月春雲起)¶
　　　(景仰萬李世賢云王君卜宅於虞山北之蕭溪/植竹  竿容與其中興之所寄輒形吟詠其詩)¶
　　　(和平典雅質不近/於俚淡不流於枯)¶
　　　(詩話竹居治生之餘不廢吟/詠華㓜武一流也詩嫌太熟)¶
　　溪橋晩歩¶
日日隂雲思寂寥偶因新霽過溪橋不知門巷春多少¶
<pb:KR4h0156_WYG_016-25a>¶
柳外一聲婆餅焦¶
　陳　川(一首/)¶
　　　川天台人¶
　　題夏圭溪山清逺圖¶
我家東南丘壑好曲折雲林䕶危杪澗沙流水春自香¶
石楠碎葉秋如埽縳柴野橋松雨涼鳴鐘破寺茶煙杳¶
山椒茅亭如笠大石脚魚舟似瓢小人家制度太古前¶
雞犬比鄰往還少酒杯吹香小店門落日漁樵多醉倒¶
<pb:KR4h0156_WYG_016-25b>¶
六年不歸長夢見白髪忘情負魚鳥晴窗見畫三摩挲¶
舊夢微茫今了了不知何處得此圖覺我山居殊草草¶
安得溪南寫石田更携妻子從兹老¶
　陳汝楫(一首/)¶
　　　汝楫字濟明蒲圻人洪武初舉明經授徽州府¶
　　　通判轉泰州茶馬司謫知渭南縣遷廣平知府¶
　　桃花泉¶
桃花流水合荆溪夜雨春波拍斷隄偶爾今朝出門望¶
<pb:KR4h0156_WYG_016-26a>¶
平疇雉雊麥初齊¶
　李　𢎞(一首/)¶
　　　𢎞字徳庸蒲圻人洪武十九年授本縣訓導遷¶
　　　國子助教¶
　　西良湖¶
蕩舟歸去月黄昏湖上人家半掩門漁笛數聲何處起¶
冷香一樹玉梅根¶
　王叔舟(一首/)¶
<pb:KR4h0156_WYG_016-26b>¶
　　　叔舟浮梁人洪武中以獻雪詩授徽州同知¶
　　三月三日雪應制¶
柳絮飛還早梅花落太遲天顔多喜色瑞氣滿瑶池¶
　¶
　¶
　¶
　¶
　明詩綜巻十六¶
