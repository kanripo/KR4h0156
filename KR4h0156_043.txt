# -*- mode: mandoku-view; -*-
#+TITLE: 明詩綜
#+DATE: 2015-08-25 00:43:07.344149
#+PROPERTY: ID KR4h0156
#+PROPERTY: BASEEDITION WYG    
#+PROPERTY: JUAN 卷四十三
<pb:KR4h0156_WYG_043-1a>¶
欽定四庫全書¶
　明詩綜卷四十三¶
　　　　　　　　　　翰林院檢討朱彞尊編¶
　文徴明(十五首/)¶
　　　徴明初名璧以字行更字徴仲長洲人以歲貢¶
　　　入京用薦授翰林待詔卒私諡貞憲先生有甫¶
　　　田集(顧華玉云徴仲七言詩愜當飄逸唐風宋/語兩相融化自是一機軸也又云文璧蔡)¶
　　　(羽徐楨卿邢參藻詞成章雅論合則雖方古作/者未能卓然而碩學茂才固今之雋傑矣  王)¶
<pb:KR4h0156_WYG_043-1b>¶
　　　(元美云文徴仲如仕女淡妝維摩坐語又如小/閣疎窗位置都雅而眼境易窮又云先生詩傳)¶
　　　(情而發娟秀妍雅出入柳桞州白香山蘓端明/諸公間  俞汝成云徴仲詩似晩唐參以元調)¶
　　　　(穆敬甫云徴仲書法髙一代詩亦秀雅可傳/顧𤣥言云待詔詩從實境中出特調稍纎弱)¶
　　　(耳陳卧子云衡山詩/尚平實韻致却勝)¶
　　　(静志居詩話先生人品第一書畫詩次之胥臺/袁氏十懷詩其一云内翰小子師卓行古人傑)¶
　　　(辭金抗幼齡解組修晩節丹青紛雲烟篇翰爛/虹蜺瑚璉世所珍昭代表三絶可謂片言中倫)¶
　　　(矣先生嘗語何孔目元朗云我少年學詩從陸/放翁入故格調卑弱不若諸君皆唐音也然則)¶
　　　(文之佳惡先生得失自知豈與左虛子輩妄自/夸詡者比哉今甫田集詩十五卷集外流傳者)¶
<pb:KR4h0156_WYG_043-2a>¶
　　　(尚多蓋先生作書最勤兼畫必留題予嘗見所/寫朱竹即以朱書題詩其上惜無好事者廣搜)¶
　　　(為續集也曩從父維木公治别業於碧漪坊北/池荷岸柳有軒三楹懸先生手書於壁即池上)¶
　　　(一詩少時諷誦至今猶未遺忘因附録之視集/中所載尢出塵&KR0381;之表拾遺珠於滄海天下之)¶
　　　(寳當與天/下共之矣)¶
　　早起露坐¶
炎宵不能寐起坐褰絺幃緐星麗中天明河連曙暉凉¶
風不滿鬢落月猶在衣中庭草木稠宿露朝未晞人生¶
亦旦暮急景無停機撫時懷美人欲徃情依依暑寒互¶
<pb:KR4h0156_WYG_043-2b>¶
推遷安得願無違¶
　　秋日同杜允勝湯子重遊東禪寺次子重韻¶
人事無停機曦暉正流耀及兹東城遊駕言謝紛要杪¶
秋霽景澄寒原入髙眺静躁本無媒憂欣自人召蘼蘼¶
霜蘤明歴歴幽禽調獨行心已怡况也偕二妙燕談析¶
𤣥㫖悲吟發孤竅一語何足稽後期真未料微風西北¶
來泠然雜清嘯¶
　　追和錢舜舉山居圖¶
<pb:KR4h0156_WYG_043-3a>¶
翠深山帶屋緑净水通門泉石情還重丘園道自尊種¶
莎添野色留竹䕶籬根樂事惟心㑹休逢俗子論¶
　　飲酒¶
晩得酒中趣三杯時暢然難忘是花下何物勝尊前世¶
事有千變人生誰百年唯應騎馬客輸我甕頭眠(何元/朗云)¶
(雅致絶似/白太傅)¶
　　雪後¶
寒日晶晶曉溜聲中庭快雪一宵晴牆西老樹太骨立¶
<pb:KR4h0156_WYG_043-3b>¶
窗裏幽人殊眼明想見漁蓑無限好怪來詩思不勝清¶
江南殘臘相將盡㑹看門前春水生¶
　　新秋¶
江城秋色净堪憐翠桞鳴蜩鎻斷烟南國新凉歌白苧¶
西湖夜雨落紅蓮美人寂寞空愁暮華髮彫零不待年¶
莫去倚闌添悵望夕陽多在小樓前¶
　　春日遊支硎天平諸山¶
麥隴風微燕子斜雨晴雲日麗江沙遥尋支遁烟中寺¶
<pb:KR4h0156_WYG_043-4a>¶
初見天平道上花過眼溪山勞應接方春草樹發光華¶
夕陽半嶺歸輿急慚媿城中自有家¶
　　夏日同次明履仁治平寺納凉¶
竹根雨過石苔斑鐘梵蕭然晝掩關坐愛微凉生碧殿¶
忽看飛雨失青山雲分暝色來天外風卷湖聲落樹間¶
最是晩晴堪眺詠夕陽横抹蓼花灣¶
　　滄浪池上¶
楊桞陰陰十畆塘昔人曾此詠滄浪春風依舊吹芳杜¶
<pb:KR4h0156_WYG_043-4b>¶
陳迹無多半夕陽積雨經時荒渚斷跳魚一聚晩波凉¶
渺然詩思江湖近便欲相攜上野航¶
　　致仕出京言懷¶
白髮蕭疎老祕書倦遊零落病相如三年漫索長安米¶
一日歸乗下澤車坐對西山朝氣爽夢回東壁夜窗虛¶
玉蘭堂下秋風早翠竹黄花不負余¶
　　夜坐¶
殘月耿猶在流螢忽自飛一聲何處鶴露下欲霑衣¶
<pb:KR4h0156_WYG_043-5a>¶
　　春日懷子重履約履仁¶
湖上花枝煖欲然寺前楊桞緑生烟憑君莫信春光早¶
寳積山頭有杜鵑¶
　　題畫(二首/)¶
新霜㸃筆意蕭蕭不盡秋光鴈影遥雙島欲浮天拍水¶
夕陽人在虎山橋¶
江頭春水綠灣灣江上春山擁翠鬟老我輸他茅屋底¶
無愁終日對江山¶
<pb:KR4h0156_WYG_043-5b>¶
　　池上¶
單鳩喚雨䨇鳩晴池上桞花縱復横好風忽卷讀書幔¶
及君到時春水生¶
　蔡　羽(三首/)¶
　　　羽字九逵吳縣人以太學生赴選授南京翰林¶
　　　孔目有林屋南館二集(王元美云蔡九逵如灌/莽中薔薇汀際小鳥時)¶
　　　(復嫣然一覽而已逵穆敬甫云蔡詩沖雅不俗/  顧𤣥言云蔡九  之整秀黄勉之之典麗王)¶
　　　(履吉之華蔚顧行之之顥約陸子淵之清潤彭/孔嘉之精彩可得並駕  李時遠云九逵薄少)¶
<pb:KR4h0156_WYG_043-6a>¶
　　　(陵為不足法可/謂蚍蜉撼樹)¶
　　　(詩話杜詩韓筆百世之師也人其可自絶乎孔/目於詩文髙自標許以少陵不足言所著者建)¶
　　　(安西京韓桞不足言所撰者先秦兩漢今其集/具在篇無妍辭句無警策此猶淮南帝前自稱)¶
　　　(寡人夜郎天末不知漢大妄人也已其自序云/古之言者必有得有所得而不言與無所得而)¶
　　　(言均非也其言誠是矣第不知何者為孔目所/得雖有詩賦八百餘首文二百首恒河之沙鈎)¶
　　　(金安在而或者曲/為解嘲其誰信諸)¶
　　思田園¶
南方樹藝早嘉蔬當及時王官鑿氷罷忽起田園思東¶
<pb:KR4h0156_WYG_043-6b>¶
郊織臺笠西郭編茅茨田家不辛苦衣食當待誰曵裾¶
京華塵徒然惰四支¶
　　秋泉¶
我愛秋泉清况傍巖花滴魚遊日光中倒見潭上壁¶
　　引奏後即事¶
金水荷花接綺軒石渠銀鑰掌中閽西崑學士封麻晩¶
斜日猶開左闕門¶
　湯　珍(四首/)¶
<pb:KR4h0156_WYG_043-7a>¶
　　　珍字子重長洲人以歲貢生除崇德縣丞遷唐¶
　　　府奉祀不赴致仕歸有小隱堂詩草(王元美云/湯子重如)¶
　　　(鄉三老入城威儀舉舉終少華冶態而王敬美/云子重詩清雅怡和與文徴仲同調  駸駸時)¶
　　　(欲度/之)¶
　　　(詩話子重十試不利晩就一官其之崇德時文/徴仲作澹著色山水圖送之景甚蕭逺知其人)¶
　　　(定拔俗讀浪淘沙詞直詣劉賔/客神境非五岳九逵所能及也)¶
　　觀雨作¶
温風鬱蒸溽浮陰昏混茫始迷青嶂色繼隱朱陽光霏¶
<pb:KR4h0156_WYG_043-7b>¶
霏灑甘澍浥浥潤下方竹添新籜翠草起枯荄黄熈然¶
厚土内生意咸舒張憂時切經旱喜坐開山堂鑒彼造¶
化機推遷自有常燥餘必反濕炎及乃回凉君子蹈恒¶
運小人乖禮坊貪夫鮮終克静俟多徜徉¶
　　秋日遲文衡山先生不至¶
肅肅振飄風霏霏灑芳澍遲客向南軒徘徊倚庭樹俶¶
裝戒星來傾曦未云赴(集本有得非為物牽無乃返中/路鳥鳴不相求反已每自顧四)¶
(句/)我思鬱以煩孰克探其故沉憂抱孤景中結豈外慕¶
<pb:KR4h0156_WYG_043-8a>¶
申訊吐清謡殷勤待良晤¶
　　浪淘沙(二首/)¶
淮河一道達清河如此風波可奈何東岸沙崩西岸長¶
南船來較北船多¶
灩澦瞿塘險未平衝沙惡浪總堪驚相逢盡説公無渡¶
蜀道何曽斷客行¶
　蔡　靈(三首/)¶
　　　靈字夢晉吳縣人¶
<pb:KR4h0156_WYG_043-8b>¶
　　　(詩話孟晉狂生遊枝指生之門其畫山水足亞/伯虎對酒一詩可稱絶唱臨終詩云垂死尚思)¶
　　　(𤣥墓麓滿山寒雪一林松如/聆雍門之琴頑豔亦為淚下)¶
　　春暮送友¶
三月正當三十日一壺一榼一孤身馬蹄亂踏楊花去¶
半送行人半送春¶
　　對酒¶
隱隱江城玉漏催勸君須盡掌中杯髙樓明月清歌夜¶
知是人生第幾回¶
<pb:KR4h0156_WYG_043-9a>¶
　　題唐子畏畫卷¶
黄茅渚頭熨斗柄唐子好竒曾屢遊太湖烟景此絶勝¶
還許吾輩閒人收¶
　凌　震(二首/)¶
　　　震字時東烏程人正德中貢生黔陽儒學訓導¶
　　　有練溪集(鄭茞畦云練溪/詩清婉可誦)¶
　　出宿¶
悠悠出門來戚戚念家室三里一回頭五里淚霑臆託¶
<pb:KR4h0156_WYG_043-9b>¶
身百年中何必遠行役上攀猨鳥道下俯鮫人宅性命¶
不足憐仕宦亦何益卓哉有陶公千載為我則倦鳥思¶
舊林翩然返其翮¶
　　捉蝨¶
我先老妻眠解衣置熏籠老妻為捉蝨略與捕賊同明¶
燈集女隸獲多者論功先之以縁督次則殺縫中㫄蒐¶
與奧討指殪兼牙攻聲言具湯沐㑹使巢穴空我聞雖¶
不語慙恧無地容彼貴寢狐貂彼富錦繡蒙旬更月必¶
<pb:KR4h0156_WYG_043-10a>¶
換日夕沉水烘何縁有胎媒使汝得濳踪乃我衣垢敝¶
遂為汝所宫澣濯既不時煬竈亦何功再思也不然肉¶
甘汝攸從昔有嵇叔夜矯矯其猶龍又有王景略古所¶
謂英雄伊豈乏冨貴汝視如寒窮侵肌咂膚理戢戢攢¶
銛鋒爬搔未始歇捫撮當王公吾何為汝諱不汝饑餒¶
供¶
　陳　鐸(一首/)¶
　　　鐸字大聲下邳人睢寧伯文之曾孫世襲指揮¶
<pb:KR4h0156_WYG_043-10b>¶
　　　家南京有秋碧軒香月亭詩集(卞華伯云大聲/詩用意和平不)¶
　　　(務雕刻深入虞楊范掲之閫/奥而漸登盛唐作者之階梯)¶
　　宿牛首寺¶
到寺萬縁歇蕭然宿峰頂蒼蒼野色新漠漠秋烟暝天¶
風在林末空翠散復整支郎繙經處松子落古鼎微凉¶
入虛檐老鶴飲淺井相期話三生夜坐石根冷疎竹何¶
蕭蕭雲房亂燈影¶
　徐　霖(二首/)¶
<pb:KR4h0156_WYG_043-11a>¶
　　　霖字子仁吳人徙南京補諸生坐事削籍武宗¶
　　　南狩召見欲官之固辭賜飛魚服扈從還京後¶
　　　歸里有麗藻堂稾(周吉父云子仁詩才篆/法丹青樂府俱稱能品)¶
　　　(詩話髯仙多能藝事書畫之外工塡南北曲文/徴仲贈詩云樂府新傳桃葉句彩毫徧寫薛濤)¶
　　　(箋所築快園康陵南巡兩幸其居有晩静閣宸/幸堂浴龍池及扈蹕入都每夜宿御榻前與帝)¶
　　　(同卧起永陵之初威武近幸多逮治/坐罪惟子仁脱然亦滑稽之雄也)¶
　　舟中雜詠(二首/)¶
緑樹坐黄鸝青秧㸃白鷺睡起倚船窗知是江南路¶
<pb:KR4h0156_WYG_043-11b>¶
今夜河西宿無眠但數更竝船何處客吹笛到天明¶
　謝承舉(一首/)¶
　　　承舉初名璿字文卿既更名改字子象上元人¶
　　　有野全子集(顧華玉云近時李西涯主清婉陳/白沙主沉雅莊定山主渾雄竝尚)¶
　　　(理致金陵有二才子謝子象徐子仁凌踔詞苑/徐得其婉謝得其雄然徐之學西涯與謝之學)¶
　　　(白沙定山皆虎賁之似中郎耳驚陳羽/伯云野全詩如奔流掣電時一  人)¶
　　吳歌¶
秦淮女郎歌柘枝隔岸吳兒調鳯絲聲聲互荅緑楊裏¶
<pb:KR4h0156_WYG_043-12a>¶
正是離人腸斷時¶
　金　鑾(十二首/)¶
　　　鑾字在衡隴西人僑居南京有徙倚軒稾(俞汝/成云)¶
　　　(山人詩多逺/思别於常調)¶
　　　(詩話白門詩家有金琮元玉金丹赤侯金大車/子冇金大輿子坤金鋹竹溪均著詩集諸金之)¶
　　　(中吾必以在衡為巨擘焉其五七言近體風情/朗潤譬諸斛角靈犀近之遊塵盡辟矣至若明)¶
　　　(月照人千里共涼風吹/靣五更多尤為警策)¶
　　立秋日呈一二知已¶
<pb:KR4h0156_WYG_043-12b>¶
久雨銷長夏凉風生早秋野航如市集江水入城流迂¶
闊從人笑艱難豈自謀違時况多病寂寞戀交遊¶
　　登滄州城¶
渤海髙人去仙臺古蹟存風沙吹不斷天地與同昏野¶
水添新渌空烟集暮村故園桑柘裏悵望一銷魂¶
　　哭湯沂東開府¶
赤手揮戈日丹心報主時不曾辭力盡那復計身危夜¶
雨藏兵峽秋風墮淚碑惟餘舊戎馬汗血至今垂¶
<pb:KR4h0156_WYG_043-13a>¶
　　子房山¶
報主元非漢封侯豈為留早求滄海士晩伴赤松遊故¶
國山猶在黄河水自流王孫歸去好春草徧芳洲¶
　　北河道中¶
叢臺北向通燕谷曲渚西流繞薊門歸鳥亂啼原上樹¶
夕陽多照水邉村因悲俗吏趨三輔曾有新詩寄陸渾¶
歲歲别來春又暮幾回芳草怨王孫¶
　　重過歌臺追憶髯仙竹谿二徐老¶
<pb:KR4h0156_WYG_043-13b>¶
山公曾醉習家池潦倒當年舊接㒿再過已驚非故主¶
相逢元不是新知屏花帶雨春還麗水檻臨風晩更宜¶
幾度壚頭覓嵇阮紫蕭攜向月中吹¶
　　除夕¶
還憶去年辭白下却憐今夕在黄州空江積雪添雙鬢¶
細雨疎燈共一樓世難久𢬵魚鴈絶家貧常為稻粱謀¶
歸來故舊多凋喪愁對東風感壯遊¶
　　送友人南還¶
<pb:KR4h0156_WYG_043-14a>¶
錦堂歌出酒初陳銀燭燒殘月半輪青海共驚千萬里¶
白頭相對兩三人伊州折桞傷遲暮江縣逢梅入小春¶
去住關心各無那西風滿道起秋塵¶
　　感燕¶
故園門巷近烏衣但見花開燕子飛一自天涯與相别¶
可憐春盡未知歸綠楊庭院傳聲杳芳草池頭顧影稀¶
何處脩梁更堪寄日斜江上倍依依¶
　　九日喜河上宼平奉簡二三知已¶
<pb:KR4h0156_WYG_043-14b>¶
聞道官兵下泗州五河羣盜已全收可憐白首重生日¶
却喜黄花正及秋多病不妨連夜飲故人還為幾時留¶
西風莫趁歸心急吹落清江數㸃鷗¶
　　春城曲¶
雨餘芳草逺萋萋春暖遊人信馬蹄日暮畫樓歸去晩¶
落花香裏路東西¶
　　寄吳厚丘¶
黄金散作買花資白首誰能戀故知同作孟嘗門下客¶
<pb:KR4h0156_WYG_043-15a>¶
西風吹鬢獨歸時¶
　邢　參(一首/)¶
　　　參字麗文吳人有處士集¶
　　　(詩話麗文狷者平生不事干謁苦志讀書除夜/有海估以百金乞墓文峻拒之抱膝擁衣饑以)¶
　　　(待旦其介如是明初髙侍郎季廸有北郭十友/麗文亦有東莊十友吳爟次明文徴明徴仲吳)¶
　　　(奕嗣業蔡羽九逵錢同愛孔周陳淳道復湯珍/子重王守履約王寵履仁張靈孟晉故其詩云)¶
　　　(昔賢重北郭吾輩重東荘胥㑹誠難得同盟詎/敢忘麗文遺集罕傳予從金處士侃借得手鈔)¶
　　　(本録竹枝一首錢氏列朝詩神鬼門載桃花仕/女詩八絶竹枝三首在焉其二則山桃花開紅)¶
<pb:KR4h0156_WYG_043-15b>¶
　　　(更紅西湖荷葉緑盈盈皆麗文集中詩所云紹/興上舍葛棠夜飲圖中美人歌詩百絶侑觴乃)¶
　　　(好事者為之/不足信也)¶
　　竹枝詞¶
家住東吳白石磯門前春水浣羅衣朝來繫著木蘭櫂¶
閒看鴛鴦作隊(一作/對)飛¶
　王　寵(三首/)¶
　　　寵字履仁更字履吉吳縣人以諸生貢入太學¶
　　　有雅宜集(顧華玉云履吉詩刻尚風骨擺脱輕/靡既正體裁復滅蹊徑五言沉鬱類)¶
<pb:KR4h0156_WYG_043-16a>¶
　　　(曹植鮑昭七言跌宕類杜甫岑參近體與盛唐/諸家相雄長  袁永之云王履吉綺辭壯思滔)¶
　　　(滔不休其詩初宗李既宗杜去輕麗而就沉著/尚鋪綴而略陶鎔  王元美云王履吉如鄉少)¶
　　　(年久遊都㑹風流詳雅而不盡脱本來靣目又/似揚州大宴雖鮭珍水陸而時有宿味  穆敬)¶
　　　(甫云履吉詩如雨後芙蕖綽約有致可俞汝成/云履吉情孚義悉句秀字工在吳中  稱作者)¶
　　　(氣何元朗云王雅宜詩清警絶倫無一㸃塵俗/  真天上謫仙人也所欠者沉著耳中道而夭)¶
　　　(未見其/止惜哉)¶
　　　(詩話履吉亦中材爾諸公/惜其早亡譽之未免過實)¶
　　聽琵琶¶
<pb:KR4h0156_WYG_043-16b>¶
紫塞傳龍撥崑丘學鳯鳴春風吹白雪總是斷腸聲司¶
馬千行淚明妃萬里情當杯愁未已天末海雲生(一作/横)¶
　　辛巳書事¶
居庸碣石控關門玉几由來北極尊閣道逶迤經海岱¶
天河隱見出崑崙斗閒遂識三階列日下從知九軌奔¶
奠鼎卜郊非細事萬年圭鬯保文孫¶
　　虎丘送許仲貽¶
旗亭卮酒送君還去鳥流雲信宿閒日暮銷魂此回别¶
<pb:KR4h0156_WYG_043-17a>¶
望君重上虎丘山¶
　沈翰卿(一首/)¶
　　　翰卿字子羽江隂人儒學生有石灣集¶
　　懷施武陵子羽¶
天子觀射臨澤宫三矢中鵠欽英風鹿鳴嘉賔慨未逢¶
髙篇重許合大雅置之建安七子中¶
　　　(詩話子羽詩尚穩帖如此/語雖未工取其立格疎硬)¶
　張　詩(一首/)¶
<pb:KR4h0156_WYG_043-17b>¶
　　　詩字子言本姓李宛平人有崑崙山人集(王元/美云)¶
　　　(張子言如甘州石斗色/澤如玉膚理麤漫)¶
　　　(詩話岳氏今雨瑶華以崑崙山人詩壓卷然詩/實不工方棠陵誚之曰君詩雖佳第情實如無)¶
　　　(山稱山無水賦水非歡而暢不/威而哀是已是亦切中其病)¶
　　送吕思抑募兵遼東¶
六郡募竒兵三韓列漢營甲光開絶塞海氣動髙旌楊¶
桞闗山月梅花雨雪情引弓十萬衆不敢復横行¶
　鄭　作(四首/)¶
<pb:KR4h0156_WYG_043-18a>¶
　　　作字宜述歙縣人自號方山子徃來梁宋間李¶
　　　夢陽流寓汴中招致門下有方山子詩選(汪禹/又云)¶
　　　(宜述詩大㮣悲壯氣王仲房云宜述家本商賈/讀書苦吟為人負  任俠故其詩雄渾跌宕有)¶
　　　(風/骨)¶
　　　(詩話宜述遊汴際空同詩名未大盛時北靣稱/弟子以是空同深愛之何大復所云老鄭空同)¶
　　　(客也其詩經空同選擇序而傳之且為作方山/精舍記又贈詩云近時好事最者誰徽州鄭生)¶
　　　(差愛我今觀其詩頗/俊利逺勝五岳山人)¶
　　聞鴈¶
<pb:KR4h0156_WYG_043-18b>¶
秋日江南去春風塞北歸祗愁羅網密敢戀稻粱肥獨¶
徃寒天逺髙飛舊侣稀游人夜不寐感爾涙霑衣¶
　　登髙¶
萬里登髙望烽烟接汴州愁生(一作/添)飛鳥外心逐(一作/亂)¶
大江流弟妺今何在干戈卒未休前行塗路阻踪跡且¶
淹留¶
　　客中聞四弟消息¶
昨遇梁園使孤城舍弟居干戈長在目烽火不通書汝¶
<pb:KR4h0156_WYG_043-19a>¶
計猶長鋏吾心已敝廬兩鄉千里隔相望各霑裾¶
　　除夕¶
除夕愁難破還家夢轉頻十年江海客孤館别離人殘¶
漏聽還盡寒燈坐愈親梅花滿南國誰寄一枝春¶
　程　誥(十一首/)¶
　　　誥字自邑歙人有霞城集(李獻吉云程生詩神/境融㑹足以散置名)¶
　　　(家助王仲房云自邑足迹半天下其詩得山川/之  為多體裁既全篇章過冨珠以沙迷反滋)¶
　　　(識者/之憾)¶
<pb:KR4h0156_WYG_043-19b>¶
　　　(詩話自邑好為汗漫之遊山川郡邑凡所經歴/必紀以詩氣格專學空同第才情稍鈍色澤未)¶
　　　(鮮五言庶/稱具體)¶
　　秋陟靈金之巔由范坑過舍頭至靈陽憇方氏山¶
　　館¶
入山恨不深采芳思凌緬戒嚴事初程憑虛瞰前峴氣¶
逼日始熾光滿露猶泫奔峭既厓陟盤曲亦磴轉步迅¶
險易踰憇頻䕃難選俯眄巢枝禽仰聆吠風犬想像巖¶
居人于焉傲軒冕瑶華若堪把白雲况在眼撫物興彌¶
<pb:KR4h0156_WYG_043-20a>¶
敦觀化理誰遣試語同懷人朅來此棲衍¶
　　遊齊山¶
城市意弗適烟霞夙所尚逍遥越崇堤徙倚對層嶂峽¶
存巨人跡亭紀使君創洞入身暫屈厓陟首屢仰雲竇¶
凝不開石門屹相向寄隱固我慚集仙竟誰當(寄隱集/仙巖洞)¶
(名/也)尋覓悵遺跡歴覽訝殊狀來頻心有得興至情益放¶
留連暮未返引領月欲上¶
　　自秀山深入陟巘¶
<pb:KR4h0156_WYG_043-20b>¶
自我客秋浦秀山亦屢入顧兹竒勝多恨未徧探歴今¶
晨興忽動捫葛履危岌石拂既久坐厓倚亦暫立香氣¶
暗忽度碧光深可挹行迷儔侣遥喜溢僕御及飄飄驚¶
風來陳陳吹雨急蠟屐早已著蘿衣不妨濕¶
　　登吳山¶
蘿磴凌晨上松門倚杖逾風烟攬吳越表裏見江湖水¶
逺雲俱白峰髙日已晡賞心延縱目邂逅此山隅¶
　　登北固山¶
<pb:KR4h0156_WYG_043-21a>¶
松林度幽僻蘿磴轉孱顔眺望堪千里東南有此山江¶
流包楚徼地勢控吳關萬古登臨意風檣不暫閒¶
　　白沙逢余子陳却送之金陵¶
新詩滿行槖相見未遑論趁月浮江舸乗潮入郭門聽¶
歌桃葉渡問酒杏花村羡爾遥乗興無由共舉樽¶
　　峽夕¶
楚塞連三峽巴雲暗五溪鄉心春鴈過客淚夜猨啼百¶
丈縁流險雙厓壓樹低孤城丹巘麓江白露凄凄¶
<pb:KR4h0156_WYG_043-21b>¶
　　夜泊乾灘寄肇之¶
江㢠月娟娟蘆花渚路連暝沙團宿鷺風樹曳驚蟬廟¶
祭傳儺鼓津喧索渡錢愁心付漢水遥寄秣陵天¶
　　市汊驛下阻風¶
江干日色黄北風怒不已君看上水船一日三百里¶
　　琵琶亭¶
殘照亭皋夕秋風旅鴈飛琵琶千載恨淚滿逐臣衣¶
　　洛下逢汪子明¶
<pb:KR4h0156_WYG_043-22a>¶
我行西入秦驅車洛陽陌相逢故鄉親况是東歸客¶
　髙　瀔(一首/)¶
　　　瀔字宗吕𠊱官人有霞居子集¶
　　　(詩話少谷居鼇峰北從之遊者九人郷䣊目為/十才子少谷詩所云一時賢士俱傾蓋滿地萍)¶
　　　(蹤笑舉杯是也九人者髙二十二宗吕居首傅/二木虛次之餘有林九王七施二其名不得而)¶
　　　(詳矣宗吕家最貧少谷稱真事母至孝事兄至/悌又稱其甘貧守節安安然人無知者蓋髙傅)¶
　　　(為鄭門弟子之冠少谷於傳/盛誇其文於髙則美其行云)¶
　　岳陽樓¶
<pb:KR4h0156_WYG_043-22b>¶
巴陵城上岳陽樓樓外長江日夜流殘雨數聲衡岳曉¶
暮霞孤鴈洞庭秋仙人夜奏沙邊笛估客春移樹杪舟¶
十二危欄閒極目滿汀楊桞不勝愁¶
　傅汝舟(三首/)¶
　　　汝舟字木虛一名丹號丁戊山人一曰磊老候¶
　　　官人有前丘生行已外篇(鄭繼之云生詩淵致/蕭散多發之性情其)¶
　　　(道江湖林壑神仙隱逸直臻其要妙上下魏晉/抗聲于武德天寳之問大厯而還不論也  王)¶
　　　(道思云汝舟才知文采足以得意仕進獨舍去/而不好其舍之盡至於郷井屋廬不復可居而)¶
<pb:KR4h0156_WYG_043-23a>¶
　　　(妻子不足畜也舉一世之榮利無足好而區區/吟詠之工不能忘亦其才知所斂不可終藏而)¶
　　　(見之於此也少王元美云傅汝舟如言法華作/風語凡多聖    俞汝成云汝舟詭怪聱牙難)¶
　　　(於諷詠尢徐興公云汝舟詩雖師鄭吏部而天/然之趣  勝如雖貧一榻能髙卧縱老名山恣)¶
　　　(逺尋異書自得作者意長劍不借/時人看此等句吏部當為却步矣)¶
　　　(詩話前丘生詩刻意學少谷子故多崛竒語句/如楚樹懸猨直衡雲帶鴈斜宿雲長抱殿遊鶴)¶
　　　(不歸松野客逢迎少山僧出入尊白為溟海浪/青盡島夷山地濕菰蒲氣風生鸛鶴毛皆鎚錬)¶
　　　(而出不肯猶人生弟汝楫有句云種桃求漢核/食棗想齊花頗饒韻致汝楫字木剡亦有詩名)¶
　　　(時號二傅或是鼇/峰九人之一乎)¶
<pb:KR4h0156_WYG_043-23b>¶
　　宿山心永樂¶
朝登三仰峰夕宿山心菴久入名山遊蹊徑頗盡諳始¶
知九曲外復有南山南森邃更險豁深篁倚烟嵐沙田¶
稻翼翼巖桂花毿毿疎籬隔鷄犬朽樹藏蜂蠶嘗傳武¶
陵原㫄有捕魚潭伐木不到逺却留松與楠雲光卸秋¶
屨回首望石龕經旬四攀眺偃息此日堪澗芹食轉美¶
草榻卧正酣枕中有鴻寳何必問周聃¶
　　未至白墖投宿新坪農舍¶
<pb:KR4h0156_WYG_043-24a>¶
雲洞更何許新坪又一村前林露微月半嶺聞驚猨野¶
老不避人篝燈候茅屋始笑行路難百里已三宿¶
　　月下¶
月明坐空山不覺石苔冷猨嘯揺藤蘿亂我松桂影¶
　傅汝楫(一首/)¶
　　　汝楫字木剡汝舟之弟有卧芝集¶
　　過石田草堂哭之¶
頻年我理吳航至幾度相逢笑口開沙雨江風今日淚¶
<pb:KR4h0156_WYG_043-24b>¶
歲寒愁絶是重來¶
　石　麟(一首/)¶
　　　麟字永也桐城人¶
　　　(詩話永也白果歌載龍眠風雅未免冗長予為/芟汰存之其曽祖英字内含正統閒居郭圵古)¶
　　　(塘享年一百有三生七子二十三孫有同庚友/許澹初魏谿叟年九十時棄家學道不知所之)¶
　　　(内含百歲之日賦詩憶之云庚申共守人/何在甲午同生獨詠詩樹即内含所植也)¶
　　白果樹歌¶
先人卜築闢榛蕪手種白果樹兩株愛他離離祗結實¶
<pb:KR4h0156_WYG_043-25a>¶
曾無花謝花開日兩株樹各七分枝樹下人家亦七支¶
聞昔蓂莢葉象十二月南海一風草一節由來草木知¶
先幾人中之幾知者稀¶
　錢元善(一首/)¶
　　　元善號存菴桐城人刑部尚書如京子以廕官¶
　　　都督府經歴終魯府長史¶
　　春日感懷¶
春風三月景依然弱桞遊絲觸處牽家逺隔年無信到¶
<pb:KR4h0156_WYG_043-25b>¶
官閒鎭日枕書眠林鳩逐婦晴還雨沙燕將雛去復旋¶
遥憶故園春更好江樓背郭看鉏田¶
　程　佳(一首/)¶
　　　佳字令甫休寧人¶
　　獨坐¶
空館寂無人摵摵鳴木葉乍疑風雨聲忽見當窗月¶
　陳　璽(一首/)¶
　　　璽字德符閩縣人有守魯集¶
<pb:KR4h0156_WYG_043-26a>¶
　　斑鳩¶
香禽自何處共立枝頭語喚起曉耕人西疇足春雨¶
　徐定夫(一首/)¶
　　　定夫字士安海鹽人有蛩吟稾¶
　　夜坐懷石林茶谷二上人¶
林秋萬籟集木葉下髙岑佳人渺何許月明空此心夜¶
久河漢没凉風飄衣襟徘徊寂無語幽意託孤琴引領¶
西巖下俄聞鐘磬音¶
<pb:KR4h0156_WYG_043-26b>¶
　戚　韶(五首/)¶
　　　韶字龍囦松江華亭人有集(孫貞父云龍淵詩/如燕趙竒士矯伉)¶
　　　(自信又云龍淵詩竒/崛自喜終少藴藉)¶
　　　(詩話龍淵逺宗楊陸近學莊陳嘗遍和谷音古/詩七律頗饒跌宕之趣孫少保毅齋合王鶴坡)¶
　　　(張一桂集題曰三詩翁鏤板/傳之三君皆珠涇鎭人也)¶
　　初夏即事¶
緑隂清館午風凉花落晴溝水亦香市擔鰕魚從曉賣¶
鄰家櫻筍及時嘗筐盛雜絸繰絲急場撲飛蛾打麥忙¶
<pb:KR4h0156_WYG_043-27a>¶
寒食過來芒種近穀芽今似韭芽長¶
　　買舟¶
兩兒扶醉采芙蓉驚喜扁舟落手中到處溪山堪出入¶
此身天地任西東出門便覺輕千里伸脚還能睡一翁¶
昨與河神澆福酒三江吹斷石尤風(自注家/有奥堂)¶
　　和陳簡齋清明日¶
虛名何苦要人知五十稱翁較未遲造物於人固多忌¶
清明今日可無詩百年臣子麤安日八口妻孥向老時¶
<pb:KR4h0156_WYG_043-27b>¶
筋力漸衰雙眼涩一生正坐讀書癡¶
　　春日江上¶
江晴燕子故飛飛江上春帆何處歸南浦久懷芹菜美¶
北山初獻蕨苖肥心驚醉語常多悔事到中年漸覺非¶
明日舞雩須一徃二三童子試春衣¶
　　髙閣對坐有懷鶴坡¶
静裏身閒不欲眠寺西髙閣寄超然滄波萬頃來天際¶
白鳥雙飛去雨邉洗竹祠前依水檻賣魚倉口就瀧船¶
<pb:KR4h0156_WYG_043-28a>¶
王程消息三千里惆悵鶯花又一年¶
　傅起巖(一首/)¶
　　　起巖初名洪字晉卿既更名字夢求無錫人有¶
　　　正峰集¶
　　京師書事次舒國裳殿撰¶
京國烟花重盧溝雪樹消宫陳開帟幄仙仗下簫韶御¶
酒蒲萄緑官庖芍藥調天顔多喜色報捷在今朝¶
　鈕仲玉(三首/)¶
<pb:KR4h0156_WYG_043-28b>¶
　　　仲玉字貞父吳江人有五浮山人集(豐存禮云/鳬溪格律)¶
　　　(謹嚴神氣飄逸不為鈎棘之語與俞羡長云孫/太初一代詩豪罕有所許可獨  吾鄉鈕貞父)¶
　　　(善時相唱和而林若撫云五浮山人詩根本性/情纒緜悠𣺌  秀骨獨存  朱長孺云浮溪隱)¶
　　　(於醫其詩出入魏晉三唐衆體咸備愛金孝章/云鳬溪詩鬱紆深婉雖處草莽有忠  之思)¶
　　　(詩話鳬溪漫稾豐存禮序之而世罕傳近其裔/孫刋五浮山人集迹其當時恒與孫太初黄勉)¶
　　　(之酬和詩亦頗類/太初非勉之可及)¶
　　崔二丈園亭¶
芳園甫營葺修竹稍隂翳村徑入沙平柴門俯江閉惠¶
<pb:KR4h0156_WYG_043-29a>¶
風蕩炎氛微雨續新霽好鳥時相鳴疎花還自媚于焉¶
一徜徉頗愜幽人意寧違官府期且與鄰翁醉¶
　　返照¶
返照吞江色歸雲護石田半含吳地曲不盡越山偏萬¶
木迴元氣羣鴉接暝烟飄然陸魯望随意汛湖船¶
　　微隂¶
雲氣微含雨江村小作隂烟中雙鳥没天際一龍吟落¶
日傷春事扁舟繫客心放歌巖木動隨意酒杯深¶
<pb:KR4h0156_WYG_043-29b>¶
　徐　充(一首/)¶
　　　充字子擴江隂人有鐡硯齋集¶
　　題扇¶
緑樹隂中款竹扉幾家臨水狎漁磯日長門徑無車馬¶
燕子楊花自在飛¶
　趙　金¶
　　　金字淮獻烏程人布衣正德中詔徴不起有浮休集¶
　　　(詩話徴士居南潯著書闤闠閒入其門者有如/深壑恒坐小艇出入五湖陶然自酌南坦箬溪)¶
<pb:KR4h0156_WYG_043-30a>¶
　　　(二尚書結峴山㑹造廬請入社不應也年六十/營繭室斂平生齒牙爪髮之已脱者洗滌而囊)¶
　　　(盛之以為殉葬之具賦全歸詩三章其一云憶/昔髫年時嘗記齒初齔歴歴真牙生蔬食藉以)¶
　　　(進邇來筋骨衰齒牙揺且振朝夕學種之種之/惟自愼餘齡已七十疎豁落殆盡萬物有消長)¶
　　　(死生當委順其二云十指之爪乃筋之餘搔彼/白首藉爾爬梳一彈指頃歲月其駛時或蜕之)¶
　　　(式用藏只嗟嗟此爪我心不違他日觀化亦從/而歸其三云朝梳暮梳白髮滿首一朝秃盡眞)¶
　　　(成老醜藏諸囊中括之無咎天地一毫惟我所有/人言白髮公道不負我將全歸其顔何厚又自)¶
　　　(為生祭文輓詩自是不復出年八十/九而卒其詩不蹈時習取境故超)¶
　　過菱湖¶
<pb:KR4h0156_WYG_043-30b>¶
去去餘不路遨遊一問津村孤船作市地絶水為鄰菱¶
澫官租足魚鰕野饌新衆山遥映帶相對碧嶙峋¶
　　郊居¶
自愛閒居卜近郊獨將心迹寄衡茅桃花水泛魚吹浪¶
芹草泥香燕補巢雜植桑麻供國税細分杞菊入山肴¶
平生方外誰為友冷澹雲霞信可交¶
　陳　鑑(二首/)¶
　　　鑑字用明海鹽人有勾谿集(錢㓜卿云山人詩/鮮芳幽舊劌琢性)¶
<pb:KR4h0156_WYG_043-31a>¶
　　　(靈絶無浮/音滯響)¶
　　西村諸社友見訪雨夜分得微字¶
門外泥深草路微滿江風雨暗斜暉春潮正急不可渡¶
有酒相邀且莫歸屋帽田衣留竹桁茶烟藥火共柴扉¶
重招更有荼䕷帖爛醉花前願豈違¶
　　種菜¶
曉日園頭抱甕頻滿衣寒氣露華勻老夫一箸非容易¶
為語人間食肉人¶
<pb:KR4h0156_WYG_043-31b>¶
　徐　繗(三首/)¶
　　　繗字紹卿吳縣人有在笥集(黄清父云徐君掞/藻最早享年最永)¶
　　　(其詩貴華采尚標致經營用思愈入愈深㸃綴/既成更務清朗吟諷再三真賞自得  皇甫子)¶
　　　(循云山人以詩名者張子言孫太初皆遊大人/以成名君獨不自造請阨窮已甚而志猶暢適)¶
　　　(其篇什格髙調古意新句秀㫖逺而辭縟聲諧/而氣宕謂不出於孫張之右邪  劉子威云蘓)¶
　　　(有兩徐生昌穀氣俊而疏紹卿思新而緩/譬諸樂或舒以促或緐以殺各以一成)¶
　　　(詩話紹卿學詩於蔡孔目而標/格矜爽所謂弟子不必不如師)¶
　　謁伍相祠¶
<pb:KR4h0156_WYG_043-32a>¶
湖口風色霽繫纜登雲厓廻阡度修壟肅穆趨神祠翠¶
柏蔭壇宇碧草生階墀英賢去千載靈氣儼生時暉暉¶
燭影耀靄靄香烟滋入郢志亮畢棲越心空疲不忘嗣¶
主諫恐負先君知朝承鐲鏤賜暮見東門師空江日夜¶
流忠烈何時隳至今姑胥臺空傷麋鹿馳¶
　　聞黄子得之下第¶
十上空垂槖三春祗弊裘説難心獨苦塗逺暮何投聞¶
鴈書頻繫看花涙暗流誰憐一生恨頭白在皇州¶
<pb:KR4h0156_WYG_043-32b>¶
　　甲子除夕宿魚卿館¶
旅跡元無定衰情此更加飄零逢歲夜惆悵宿君家醽¶
&KR1356;春生緑風霏雪度花故園今夕意悽斷若天涯¶
　姜　𤣥(二首/)¶
　　　𤣥字𤣥仲吳江布衣有集¶
　　　(詩話布衣沉思韻語具襄/陽孟六之體所欠筋骨)¶
　　暮秋集白陽山人五湖田舍¶
倚檻開湖色鈎簾見浦沙晩田惟種秫春浦亦宜𤓰落¶
<pb:KR4h0156_WYG_043-33a>¶
帽松風近浮觴竹日斜坐來忘出處幽意愛陶家¶
　　牧童¶
烟中草深黄犢肥百舌繞身原上飛斜陽幾處吹蘆笛¶
頭戴衣裳渡水歸¶
　黄嘉仁(一首/)¶
　　　嘉仁餘姚人有半山遺稾¶
　　田家¶
烟含暝色入村場一畝平田隔草堂急雨初收新水滿¶
<pb:KR4h0156_WYG_043-33b>¶
蕅花香雜稻花香¶
　馬　駢(二首/)¶
　　　騈字共甫江都諸生¶
　　　(詩話共甫為知泉州府事岱之子與兄駙次甫共/騆用甫並有詩名駙著紫泉集二十卷今失傳)¶
　　　(甫撰有春秋探微十四卷吾鄉曹侍郎有其/書而揚州新舊志均未之載也詩頗去陳言)¶
　　曉行¶
明河欲西垂樹杪大星落隱隱逺烟消霜天一聲角¶
　　村獵¶
<pb:KR4h0156_WYG_043-34a>¶
隴斷沙痕淺山空月色孤歸來夜將午射得紫䫇狐¶
　張　金(四首/)¶
　　　金字子堅江都人儒士¶
　　題丁道士小房¶
一徑晩來雨千巖秋正深潭空魚出藻果熟鳥窺林絶¶
壑蒼烟斷廻廊敗葉侵此中堪辟穀人世信銷沉¶
　　雨中泊太倉¶
太倉城河潮水生石橋西下官鼓鳴客子思家孤夢逺¶
<pb:KR4h0156_WYG_043-34b>¶
舟人刺船雙櫓輕横風倒海浪作勢急雨過山雲不行¶
暫時繫纜小港口城門擊柝聞初更¶
　　寓嶽祠¶
尋常不到山前路洞口閒雲盡日封時有聽經童子至¶
不知身是石潭龍¶
　　泊金閶¶
金閶門下燈火明吳姬水調歌入城曲終夜静不知處¶
凉月滿船春水生¶
<pb:KR4h0156_WYG_043-35a>¶
　吳　䕫(一首/)¶
　　　䕫字舜南髙郵州人諸生¶
　　山居即事¶
颯颯樹頭風山犬吠不已呼童啓柴扉明月照谿水¶
　蔡　圻(一首/)¶
　　　圻字子封江都人儒士¶
　　雨後即事¶
亂流東下晩霞生破屋西邉落日明卷盡墨雲山雨歇¶
<pb:KR4h0156_WYG_043-35b>¶
出門扶杖看天晴¶
　陳　瀛(一首/)¶
　　　瀛字古厓海鹽人國子監生選授宛平主簿¶
　　石林山房¶
輕風落樹散林烟海日三竿正熟眠傍午起來花落盡¶
不知雷雨過山田¶
　顧文淵(一首/)¶
　　　文淵字静卿仁和諸生有滄江集¶
<pb:KR4h0156_WYG_043-36a>¶
　　晩發錢唐¶
潮平小櫂發錢唐俄傾帆飛過冨陽兩岸好山看不盡¶
數聲漁笛起滄浪¶
　楊學禮(一首/)¶
　　　學禮號東濵上海諸生¶
　　春興¶
菖蒲枸杞滿庭栽書閣垂簾半掩開蛺蝶不嫌春色澹¶
隔牆飛去又飛來¶
<pb:KR4h0156_WYG_043-36b>¶
　陳籥(三首/)¶
　　　籥字德音閩縣人有竹居集¶
　　送辰翁還閩¶
飄零同楚越此别各風烟後㑹知何日相思動隔年孤¶
燈雙淚盡萬里一帆懸誰見家園好椒花勝裏傳¶
　　寄訊¶
春風轉憶别衡廬淮水茫茫老客居却被故園兒女笑¶
至今猶作未歸書¶
<pb:KR4h0156_WYG_043-37a>¶
　　除夕感懷¶
椒觴兩見客中傳簫鼓喧喧暗自憐總使明朝得歸去¶
今朝還説是明年¶
　朱應辰(一首/)¶
　　　應辰字拱之一字振之寳應人應登弟貢士¶
　　東湖曲¶
曲岸香風起汀洲采白蘋鴛鴦浮緑水偷眼蕩舟人¶
　陳　宇(二首/)¶
<pb:KR4h0156_WYG_043-37b>¶
　　　宇字時清寧德人有五真集¶
　　宜春舟次¶
客塗寂寞晩風寒舟次宜春近石灘苦竹叢深山鷓雨¶
令人却憶鄭都官¶
　　園居¶
無事栽扉盡日閒嬾情幽興每相關却嫌新筍都成竹¶
遮過門前一半山¶
　嚴時泰(一首/)¶
<pb:KR4h0156_WYG_043-38a>¶
　　　時泰餘姚人官福建鹽運司同知有牢盆集¶
　　　(詩話山陰陳起侯撰浙士登科考於𢎞治辛酉/載湖廣中式一人嚴時泰注云辛未三甲按辛)¶
　　　(未登第者乃江夏人晩以右副都御史巡撫四/川陞工部右侍郎致仕楊用修贈詩所云昻昻)¶
　　　(嚴夫子矯矯人中龍長才抱經濟大雅含舂容/叩之清廟縆朱瑟縣之東序鏗金鏞者是其人)¶
　　　(也若餘姚嚴時泰祗官福建鹽運同知故其詩/名牢盆集集中有云憶我東南來於時歲方晏)¶
　　　(又云暮叩西禪寺又云頗為微官縛皆在閩中/所賦然則用修贈時别是一人黄棃洲徴君輯)¶
　　　(姚江逸詩誤運同即侍/郎未免為起俟所惑矣)¶
　　出城尋山¶
<pb:KR4h0156_WYG_043-38b>¶
雅負山澤情平明出遊衍﨑嶇既經丘峻絶還陟巘征¶
衫清露濡垂蘿或相罥縈紆度林涇草樹益蔥蒨古洞¶
闃無人聊以憇吾倦幽鳥遺好音起覓不可見含情倚¶
嘉樹日暮增繾綣憶我東南來於時歲方晏春徂忽已¶
夏逝景迅流電不樂復如何嗟爾𤣥髮變¶
　王　瀛(一首/)¶
　　　瀛字元溟㑹稽人有西湖冶興¶
　　韜光菴¶
<pb:KR4h0156_WYG_043-39a>¶
吟邊喜與故人登老樹無枝石有稜坐久江潮聽漸近¶
寒山髙出白雲層¶
　¶
　¶
　¶
　¶
　¶
　¶
<pb:KR4h0156_WYG_043-39b>¶
　¶
　¶
　¶
　¶
　¶
　¶
　¶
　明詩綜卷四十三¶
