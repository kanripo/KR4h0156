# -*- mode: mandoku-view; -*-
#+TITLE: 明詩綜
#+DATE: 2015-08-25 00:43:06.409966
#+PROPERTY: ID KR4h0156
#+PROPERTY: BASEEDITION WYG    
#+PROPERTY: JUAN 卷二
<pb:KR4h0156_WYG_002-1a>¶
欽定四庫全書¶
　明詩綜巻二¶
　　　　　　　　　　翰林院檢討朱彛尊編¶
　周定王橚(六首/)¶
　　　王髙皇帝第五子洪武三年封吳十一年改封¶
　　　周洪熙年薨著元宫詞一巻¶
　　　(靜志居詩話元宫詞百首宛平劉效祖序稱周/恭王所撰固為繆矣列朝詩集作周憲王亦非)¶
　　　(也其自序云元起沙漠其宫庭事蹟無足觀者/然要知一代之事以紀其實亦可備史氏之采)¶
<pb:KR4h0156_WYG_002-1b>¶
　　　(擇焉永樂元年欽賜予家一老嫗年七十矣迺/元后之乳姆女常居宮中知元舊事間嘗訪之)¶
　　　(備陳其事故予詩百篇皆元宫中實事亦有史/未曽載外人不得而知者遺之後人以廣多聞)¶
　　　(焉末書永樂四年春二月朔日蘭雪軒製按序/所云元宮詞當是定王作考定王以洪武十四)¶
　　　(年之國至洪熙元年薨序題/永樂四年則為定王無疑矣)¶
　　元宫詞(六首/)¶
大安樓閣聳雲霄列坐三宫御早朝政是太平無事日¶
九重深處奏簫韶¶
玉京凉早是初秋銀漢斜分大火流吹徹洞簫天似水¶
<pb:KR4h0156_WYG_002-2a>¶
半鉤新月挂西樓¶
背番蓮掌舞天魔二八嬌娃賽月娥本是河西參佛曲¶
把來宫苑席前歌¶
月宮小殿賞中秋玉宇銀蟾素色浮官裏猶思舊風俗¶
鷓鴣長&KR1055;序梁州¶
江南名伎號穿鍼貢入天家抵萬金莫向人前唱南曲¶
内中都是北方音¶
興聖宮中侍太皇十三初到捧鑪香如今白髪成衰老¶
<pb:KR4h0156_WYG_002-2b>¶
四十年如夢一場¶
　蜀獻王椿(一首/)¶
　　　王髙皇帝第十一子洪武十一年封二十三年¶
　　　之國成都永樂末薨有獻園集¶
　　　(詩話明開國諸王文學首稱蜀府孝陵恒以蜀/秀才呼之惜獻園集罕傳於世王孫定王友垓)¶
　　　(有集十巻曽孫惠王申鑒有惠園集恵王孫成/王讓栩有長春競辰集成王孫端王宣圻有端)¶
　　　(園集五葉皆有集/著録亦盛事也)¶
　　送方希直先生還漢中¶
<pb:KR4h0156_WYG_002-3a>¶
岷山峩峩江水泱泱我疆我理俾我以康靡言匪衣靡¶
善匪得閱士孔多我敬希直侍我經筵不倦以勤非徳¶
不言非道不陳職思其歸義不可奪采采者芹伺教如¶
渴爰秣其馬爰振其衣拜手稽首載辭而歸昔者之來¶
春日遲遲維今之歸凉風淒淒悠悠我心念子良苦爰¶
命詞臣飲餞江滸王道如砥旣歌且詠八月初吉抵于¶
南鄭沔彼江漢亦合而流瞻彼岷峨鬱其相繆心之知¶
矣臨别繾綣子如我思道豈云逺¶
<pb:KR4h0156_WYG_002-3b>¶
　湘獻王柏(一首/)¶
　　　王髙皇帝第十二子洪武十一年封之國荆州¶
　　　建文初或告王反王無以自明闔宫焚死諡曰¶
　　　戾成祖更諡曰獻(朱睦㮮云王嗜學讀書開景/𤣥閣以延士被服儒雅尤善)¶
　　　(道家言嘗自/號紫虚子)¶
　　太和山尋張三丰故居¶
張𤣥𤣥朝飲九渡之清流暮宿南巖之紫烟好山浩劫¶
知㡬度不與景物同推遷我來不見徒悽然孤廬髙出¶
<pb:KR4h0156_WYG_002-4a>¶
古松頂第有老猿接臂相攀緣¶
　遼簡王植(二首/)¶
　　　王髙王帝第十五子洪武十四年封二十六年¶
　　　之國遼東廣寧州永樂二年遷荆州二十二年¶
　　　薨有遺集¶
　　　(詩話簡王遺集五巻曽孫恵王恩鑙所刋大率/不經意之作所與酬和程通鍾洪範林源曹鐸)¶
　　　(吳鼎項允清朱&KR2719;胡俊王用才胡庭/禮之徒咸無詩名宜其淮南自尊也)¶
　　暮春¶
<pb:KR4h0156_WYG_002-4b>¶
鞍馬辭京去維時巳暮春殘花留舞蝶飛絮逐行人樹¶
暗啼黄鳥波澂躍紫鱗白雲晴冉冉瞻望重思親¶
　　秋江¶
楊栁渡頭烟漠漠峩眉山下水滺滺月明沙渚晚風急¶
漁笛一聲江上秋¶
　寧獻王權(三首/)¶
　　　王髙皇帝第十六子洪武二十四年封二十七¶
　　　年之國大寧永樂二年移南昌正統末薨有采¶
<pb:KR4h0156_WYG_002-5a>¶
　　　芝吟¶
　　　(詩話獻王助長陵靖難以善謀稱及徙封豫章/頗多觖望晚乃折節讀書開雕祕笈囊雲廬山)¶
　　　(之巔鼓琴緱嶺之上其/有淮南八公之思乎)¶
　　宫詞(三首/)¶
忽聞天外玉簫聲花下聽來獨自行三十六宮秋一色¶
不知何處月偏明¶
太液池中翻翠荷小娃學唱采蓮歌畫船不繫垂楊下¶
盡日隨風漾碧波¶
<pb:KR4h0156_WYG_002-5b>¶
庭梧秋薄夜生寒誰把箜篌别調彈睡覺滿身花影亂¶
池塘風定月團團¶
　漢庶人髙照(一首/)¶
　　　庶人文皇帝第二子永樂二年封漢王十五年¶
　　　之國樂安州宣徳八年叛縶逍遥城死國除有¶
　　　擬古感興詩¶
　　擬古¶
自古寺人職司閽供灑掃秦漢始撓政國本亦枯槁唐¶
<pb:KR4h0156_WYG_002-6a>¶
初任猶輕髙貴在天寳淪胥宣懿間神器猶顛倒門生¶
詆天子尊重壓元老社稷遂已墟羣閹那自保嗟哉太¶
宗業家奴壞王道後世宜鑒之慮患防須早¶
　周憲王有燉(二首/)¶
　　　王周定王長子髙皇帝孫洪熙元年襲封景泰¶
　　　三年薨有誠齋錄新録¶
　　　(詩話憲園留心翰墨譜曲尢工中原絃索徃徃/藉以為師李景文夢陽詩云齊唱憲王新樂府)¶
　　　(金梁橋外月如霜牛左史恒詩云唱徹憲王新/樂府不知明月下樊樓是也其詩不事嘔心頗)¶
<pb:KR4h0156_WYG_002-6b>¶
　　　(能合格梅花牡丹玉堂春一題動/成百詠才思不窮誠宗藩之雋矣)¶
　　竹枝歌(二首/)¶
五溪春雨杜鵑時桂嶺西風八月期一帶湘山南北路¶
請郎聴唱竹枝詞¶
春風滿山花正開春衫女兒紅杏顋儂家盪槳過江去¶
試問阿郎來不來¶
　楚荘王孟烷(一首/)¶
　　　王昭王楨之子髙皇帝孫永樂二十二年襲封¶
<pb:KR4h0156_WYG_002-7a>¶
　　　正統四年薨有勤有堂詩集¶
　　九峯寺¶
細路千盤迥髙峯九疊竒松隂深入寺泉脈逺通池雲¶
鎻禪棲室巖鐫御製碑來游乗暇日林下盡幽期¶
　魯靖王肇煇(二首/)¶
　　　王荒王檀之子髙皇帝孫永樂元年襲封成化¶
　　　二年薨有憑虛槀¶
　　　(詩話魯藩别乘首載靖王詩但著集名詩有過/甓社湖及游朝天宮登鍾山謁孝陵作知是王)¶
<pb:KR4h0156_WYG_002-7b>¶
　　　(朝南京時/所賦詩)¶
　　江樓秋望¶
百尺危樓上憑髙極杳冥水雲連楚白島嶼入淮青潮¶
起魚龍窟風生蒲蓼汀倚䦨凝竚久目斷是滄溟¶
　　秋日江行¶
策馬行行出郭遥平沙水落未生潮楓林兩岸經霜老¶
紅葉無風落小橋¶
　秦康王志&KR2318;(一首/)¶
<pb:KR4h0156_WYG_002-8a>¶
　　　王隠王尚炳第三子愍王樉之孫髙皇帝曽孫¶
　　　也宣徳三年以富平王進封景泰六年薨有黙¶
　　　菴集¶
　　送醫士凌漢章還苕¶
術傳盧扁字鍾王厎事來遊便趣装熟路也知車載穏¶
清時何用劒生鋩雞鳴圅谷三更月楓落吳江兩岸霜¶
歸到苕溪尋舊侶畫船詩酒水雲鄉¶
　楚憲王季堄(一首/)¶
<pb:KR4h0156_WYG_002-8b>¶
　　　王荘王之子髙皇帝曽孫初封武陵王正統五¶
　　　年襲封八年薨有毓秀軒集¶
　　　(詩話憲園夢筆符於文通述徳/同乎靈運九原可作寧媿河間)¶
　　衡山¶
衡山髙峩峩根盤㡬百里危峯插層霄巨岳奠南紀空¶
中紫蓋峰有若芙蓉蕊欲泛洞庭舟瀟湘正秋水¶
　魯惠王泰堪(一首/)¶
　　　王靖王嫡子髙皇帝曽孫成化三年襲封九年¶
<pb:KR4h0156_WYG_002-9a>¶
　　　薨有悔齋槀¶
　　春晴¶
膏雨初收日載陽眼前景物富韶光碧池一夜水平岸¶
紅杏數枝花出牆芳草不隨蓂莢換游絲欲共栁條長¶
海棠庭院偏明媚莫遣東風又作狂¶
　魯莊王陽鑄(三首/)¶
　　　王恵王嫡子髙皇帝𤣥孫成化十二年襲封嘉¶
　　　靖二年薨有尊徳堂稾¶
<pb:KR4h0156_WYG_002-9b>¶
　　　(詩話荘玉朱邸優游不忘恭敬情親棣萼於𢎞/治癸亥聚兄弟于一堂王始倡七言近體二首)¶
　　　(于是鉅野恭定王陽鎣樂陵宣懿王陽錧鄒平/恭懿王陽鎕東阿榮靖王陽鏢鎮國将軍陽銖)¶
　　　(陽鉞陽□陽鋑並和之工繪為圖左長史郁珍/右長史石磐紀善芮鎬紀其事陽銖為作序焉)¶
　　　(王有介山懐古作中一聫云古冢巳無/雙鶴弔荒林猶為一蛇憐亦佳句也)¶
　　塞上逢故人¶
久歴風霜鬢欲華故人相憶各天涯㡬年出塞常為客¶
今日逢君似到家薄酒暫宜酬雪月敝衣堪歎染風沙¶
明朝又恐河梁别愁聽江城奏暮笳¶
<pb:KR4h0156_WYG_002-10a>¶
　　秋日閒居¶
地僻柴門靜不開明牕虚室絶塵埃應無酷吏催租到¶
忽有白衣送酒來坐聽風聲敲翠竹吟㸔日影上蒼苔¶
乘閒嵗月心無累客至須留泛酒杯¶
　　江樓秋望¶
江城秋暮葉初飛獨上髙樓望夕暉忽見一行沙鴈起¶
西風遥送片帆歸¶
　唐成王彌鍗(一首/)¶
<pb:KR4h0156_WYG_002-10b>¶
　　　王荘王芝址庶長子定王桱曽孫髙皇帝𤣥孫¶
　　　也初封穎昌王𢎞治二年嗣爵嘉靖二年薨有¶
　　　甕天小稾¶
　　　(詩話成王廣置精廬集國中俊秀子弟資給之/俾肄業又闢蔬圃一區建養正書院泰陵頒五)¶
　　　(經子史賚之迨康陵游幸王作憂國詩八章以/諷暇則聫句藏春之塢開講保和之堂又精於)¶
　　　(書法繪事皆/入能品云)¶
　　久雨¶
春雨同秋雨輕寒作峭寒鶯聲猶謇澀花片漸摧殘宿¶
<pb:KR4h0156_WYG_002-11a>¶
霧難開日層波正湧瀾韶華寧久戀轉眼惜春䦨¶
　唐恭王彌鉗(一首/)¶
　　　王荘王第三子成王彌鍗之弟定王桱曽孫髙¶
　　　皇帝𤣥孫初封交城王正徳中薨諡恭靖後以¶
　　　子宇溫襲王改稱唐王定諡曰恭有謙光堂詩¶
　　　集¶
　　　(詩話恭王下筆不能自休/一韻每至百篇未免率易)¶
　　宮詞¶
<pb:KR4h0156_WYG_002-11b>¶
長門芳草緑茸茸輦路年來草漸封怪殺海棠花上月¶
夜深偏照繡幃重¶
　瀋安王詮鉌(一首/)¶
　　　王瀋莊王幼㙾次子簡王模曽孫髙皇帝𤣥孫¶
　　　也初封靈川王正徳四年薨諡榮&KR1063;後以孫憲¶
　　　王𦙍栘進封更諡安有凝齋稾(李騰鵬云王所/作如太羮𤣥酒)¶
　　　(不求濃麗而至味有餘令人/嗜之不厭絶句更有新意)¶
　　春日有懷¶
<pb:KR4h0156_WYG_002-12a>¶
小圃辛夷漸發芽禁城殘栁欲飛花最憐九十春光去¶
未遂還家只夢家¶
　秦簡王成泳(八首/)¶
　　　王惠王公錫之子康王之孫髙皇帝來孫𢎞治¶
　　　元年以鎮安王襲封十一年薨有賔竹小鳴稾¶
　　　(詩話王年十齡嫡母陳妃以唐詩敎之日記一/篇嗣位後日賦一篇三十年靡間至于延致士)¶
　　　(大夫脫畧勢分撤鷹房以剏儒臣之館闢隙地/以益書院之基善行匪一許伯誠過墓詩云河)¶
　　　(間明禮樂淮海好神仙則并留心服食之術矣/旣薨紀善强晟挍刻其詩嘉靖初王孫定王惟)¶
<pb:KR4h0156_WYG_002-12b>¶
　　　(焯表上之/詔送史館)¶
　　楊白花¶
楊白花隨風無定止飄然一去太無情飛度江南㡬千¶
里可憐落水化浮萍浮萍無復隨風起宮中羙人連臂¶
歌此情不斷如春水¶
　　折楊栁¶
靈州城下栁多被官軍竊猶餘拂地條更苦行人折今¶
君赴玉關将何贈離别¶
<pb:KR4h0156_WYG_002-13a>¶
　　西城路¶
西城路半是平田半墳墓平田漸少墳漸多酸風苦雨¶
泣銅駝人生少年胡不樂世間那有蘇耽鶴¶
　　感寓(三首/)¶
為善為君子君子喻于義為惡為小人小人喻于利所¶
喻旣不同善惡豈相類義利自兩塗理欲所由異譬之¶
食飲然而各有所嗜惡臭與馨香伊人自知味吁嗟義¶
利門慎毋迷厥志¶
<pb:KR4h0156_WYG_002-13b>¶
仲尼初相魯魯人興謗辭子産聴鄭政鄭人亦毁之人¶
心苦不同衆口生瑕疵賢聖且不免吾人莫嗟咨¶
相君椒百斛領軍鞵一屋為利日孳孳于心苦無足貪¶
夫出見客佩鑰聲相觸算緡極錙銖餬口損饘粥恨不¶
馬重駒恨不牛兩犢家盈萬鎰金身兼九州牧憫彼心¶
太勞一笑捧吾腹¶
　　武功道中¶
五原三畤隔西東此地人言是武功楊栁池塘科斗水¶
<pb:KR4h0156_WYG_002-14a>¶
杏花村店酒旗風農耕緑野春臺裏客在青山罨畫中¶
日暮官程催去馬樹頭微雨正濛濛¶
　　春游曲¶
新栁迎游騎飛花趁酒甌年年三二月爛醉曲江頭¶
　肅靖王真淤(二首/)¶
　　　王恭王貢錝之子髙皇帝來孫荘王楧𤣥孫成¶
　　　化中封世子嘉靖五年甍以子定王弼桄襲王¶
　　　追諡有星海集¶
<pb:KR4h0156_WYG_002-14b>¶
　　　(詩話宗正謀㙔稱靖王塞上曲㫖趣沈雄王龍/標不能過未免譽失其實要其風格駸駸唐人)¶
　　塞上¶
黄雲白草出關多颯颯風吹積石河少婦愁添閨裏思¶
征人淚落隴頭歌¶
　　歩虚詞¶
瑶壇深處磬聲微羽客朝元午夜歸劒佩㡬回翔碧落¶
天風吹冷六銖衣¶
　瀋憲王𦙍栘(二首/)¶
<pb:KR4h0156_WYG_002-15a>¶
　　　王惠王勛潪之子安王孫簡王來孫髙皇帝晜¶
　　　孫也自號南山道人嘉靖五年封靈川王九年¶
　　　懷王𦙍榿絶奉勅管理府事十年進封二十年¶
　　　薨有保和齋稾(謝榛云王素嗜談禪詩亦有妙/悟  李騰鵬云王詩沉著痛快)¶
　　　(時出新語多/得性情之正)¶
　　　(詩話憲王以好學聞嘗上書乞内府諸書永陵/以五經四子書賜焉枕上詩云展轉殊無寐深)¶
　　　(秋感二毛城鴉催曉色庭樹起寒濤徃事意何/拙浮生心自勞河間今巳矣寧不愧吾曹蓋以)¶
　　　(自勉/云)¶
<pb:KR4h0156_WYG_002-15b>¶
　　送汪内史南歸¶
滄江逺渚暮烟收南望千山樹色秋明日别君漳水畔¶
相思還上驛西樓¶
　　秋鴈¶
北來征鴈下寒塘水食沙眠足稻梁不寄行人一封信¶
却囙何事到衡陽¶
　　趙康王厚煜(五首/)¶
　　　王文皇帝第三子趙簡王髙燧之來孫正徳十¶
<pb:KR4h0156_WYG_002-16a>¶
　　　六年襲封嘉靖三十九年薨有居敬堂集(穆文/熙云)¶
　　　(康王詩雄渾/迥出時作)¶
　　　(詩話崑山鄭若庸曵裾王門康王從若庸所見/臨清謝榛竹枝詞命所幸琵琶妓賈扣度而歌)¶
　　　(之旣而榛過鄴偕若庸見王王宴之便殿酒行/樂作王曰止命縆瑟以琵琶佐之曰此先生所)¶
　　　(製竹枝詞也譜其聲不識其人可乎命諸伎擁/姬出拜榛謝曰此山人鄙俚之詞請更製竹枝)¶
　　　(以備房中之樂王曰幸甚榛力不勝酒醉卧山/亭下王命姬以衽代薦承之以肱明日上新竹)¶
　　　(枝十四闋姬按而譜之元夕便殿奏伎酒闌送/客即盛禮而歸賈乎榛邸王嘗與榛聨句百卉)¶
　　　(亭鄭謝之外若顧聖少仲春龍尤荘/輩皆王客也平臺小山無此盛事)¶
<pb:KR4h0156_WYG_002-16b>¶
　　擬秋夜長¶
漫漫秋夜長唧唧寒螀吟白露下青草悠悠傷我心傷¶
心耿不寐孤坐鳴素琴朱絃中斷絶轉軫悲餘音推琴¶
歩微月仰見䨇飛禽緬懷牧犢子澘澘淚沾襟丰神宛¶
如在悵望空梁隂¶
　　戎宼¶
聞說西羌種今秋復宼邊三軍憂戰伐百里絶人烟衰¶
草依孤壘寒雲起暮天九重宵旰切何日下祁連¶
<pb:KR4h0156_WYG_002-17a>¶
　　七夕後作¶
銀河昨夜渡牽牛玉露凉侵院院秋一葉芭蕉數聲雨¶
人間何事不堪愁¶
　　宮詞¶
薄鬢斜鬟十五餘妝成猶未下庭除納凉記得君王作¶
私把泥金小扇書¶
　　聞砧¶
瑶琴停響緑尊空何處寒砧擣月中最是今宵最愁絶¶
<pb:KR4h0156_WYG_002-17b>¶
碧梧隂下粉牆東¶
　益莊王厚&KR0177;(四首/)¶
　　　王端王祐㯽之子憲宗之孫藩封建昌府嘉靖¶
　　　二十年襲封三十五年薨有勿齋集詠史詩¶
　　　(詩話荘王留心理學序莫氏學業須知張氏理/學類編陳氏道學傳趙氏學範以行又博覽經)¶
　　　(史撰勿齋臆説正譌糾謬不異儒生欎儀王孫/藩獻志稱其聲色珠綺一無所好盖天下之賢)¶
　　　(王也集五巻弟崇仁王厚炫嗣封編輯/以行分校者左長史張黙右長史李敉)¶
　　春鴈¶
<pb:KR4h0156_WYG_002-18a>¶
北上三湘路南辭七澤雲巳甘同出塞不忍更離羣永¶
夜空中唳幽人枕上聞汀洲爭宿處昧旦起紛紛¶
　　早秋¶
庭樹初飛葉天髙爽氣澄檻花藏晚蝶簾竹聚秋蠅紅¶
熟枝頭棗青浮水靣菱金風蘋末起頓喜失炎蒸¶
　　秋熱¶
節已過寒露秋陽尚逼人蒲葵仍在手荃葛未離身籬¶
落黄花綻階除緑草勻憂時占月令休咎竟何囙¶
<pb:KR4h0156_WYG_002-18b>¶
　　新晴¶
連旬滛雨降今喜見朝暾徑路泥猶滑池塘水尚渾輪¶
蹄喧野市網罟曬漁村風埽殘雲歛青山復對門¶
　蜀成王讓栩(五首/)¶
　　　王昭王賔瀚之子髙皇帝晜孫正徳五年襲封¶
　　　嘉靖二十六年薨有長春競辰集(楊慎云成王/懷古雜擬式)¶
　　　(遵溫柔敦/原之旨)¶
　　　(詩話長春競辰集成都楊慎序之而升菴集不/載宮詞一百雖題曰擬古然如翠華一去寂無)¶
<pb:KR4h0156_WYG_002-19a>¶
　　　(蹤疑諷康陵而作只恐君王/道院行疑諷永陵而作也)¶
　　玉階怨¶
落日下西苑深宫風雨多定嫌蒼蘚滑玉輦不曽過¶
　　早秋¶
郊原正早秋露下蘆汀濕忽見一禽來只傍疎枝立¶
　　擬古宮詞(三首/)¶
青春一去豈重來轉轂韶光日夜催三百六旬空悵望¶
朱門經嵗不曽開¶
<pb:KR4h0156_WYG_002-19b>¶
紫禁鴉啼曙色明麗譙隠隠不聞聲各宮装束焚香候¶
只恐君王道院行¶
新觀玉歴識正初泰運三陽藹帝居御座今安圓閣子¶
内中欲置女尚書¶
　瀋宣王恬烄(二首/)¶
　　　王憲王次子髙皇帝仍孫自號西屏道人嘉靖¶
　　　三十一年襲封萬厯初薨有綠筠軒槀(穆文熙/云宣王)¶
　　　(音調超㧞綽有陳思之風各李騰鵬/云王所作和平爾雅諸體  擅其長)¶
<pb:KR4h0156_WYG_002-20a>¶
　　　(詩話宣王逸思/清才金枝之秀)¶
　　秋興¶
池閣蕭條竹徑通閒來幽興檢詩筒未須絃管翻新曲¶
自有琴尊對晚風斜日斷雲簾影外疎林落葉杵聲中¶
悲秋莫話當年事且向遥天數塞鴻¶
　　山行¶
為訪林棲叟何妨石逕長白雲生谷口處處藥苖香¶
　瀋定王珵堯(二首/)¶
<pb:KR4h0156_WYG_002-20b>¶
　　　王宣王之子髙皇帝雲孫嘉靖三十七年封世¶
　　　子萬厯十二年襲封天啓元年薨有修業堂崇¶
　　　玉山房二稾(穆文熙云王詩音韻悠揚若扣洪/鐘餘響不絶  李騰鵬云王諸作)¶
　　　(音節鏗鏘詞氣間適有韋/栁風非富貴人所能道)¶
　　　(詩話定王師呂時臣猶沈易之師謝/榛也所師髙下不同體製亦少遜)¶
　　擬古宮詞¶
聞道收遼左中宮上夀卮隨班春殿裏消息未全知金¶
縷麒麟服傳宣賜太師(李騰鵬云/足稱大雅)¶
<pb:KR4h0156_WYG_002-21a>¶
　　秋宫怨¶
月落湘簾錦瑟停西風髙下度流螢不知今夜長生殿¶
誰㸔牽牛織女星¶
　鄭世子載堉(二十五首/)¶
　　　昭皇帝第二子鄭靖王瞻埈歴四世為恭王厚¶
　　　焥嘉靖二十七年建言時政降為庻人發髙牆¶
　　　禁錮隆慶元年赦回復爵王恭王子著樂書¶
　　補亡詩¶
<pb:KR4h0156_WYG_002-21b>¶
南陔有風吹彼苞棘厥景婆娑欲静弗得孝子事親當¶
竭其力父母之恩昊天㒺極¶
南陔有風吹彼桑梓慕我父母終身敬止朂哉伯仲以¶
及娣姒恪爾晨昏絜爾甘旨¶
景薄桑榆日亦云暮父母俱存兄弟無故雖有至樂寧¶
不深慮一則以喜一則以懼¶
　　　右南陔三首¶
嗟彼白華瑩然如玉君子立身必慎其獨無貽親辱¶
<pb:KR4h0156_WYG_002-22a>¶
嗟彼白華瑩然如琇君子立身必謹所守無貽親咎¶
嗟彼白華瑩然如霜君子立身如圭如璋為親之光¶
嗟彼白華瑩然如雪君子立身清清絜絜庶無玷&KR0409;¶
嗟彼白華瑩然如氷君子立身戰戰兢兢庶無怨憎¶
　　　右白華五首¶
彼華者黍彼實者稷相彼秋成時萬時億¶
彼華者黍彼實者麥時和嵗豐囷盈倉積¶
彼華者黍彼實者菽農夫之慶邦家之福¶
<pb:KR4h0156_WYG_002-22b>¶
彼華者黍彼實者麻君子愛民不驕不奢¶
彼華者黍彼實者禾君子愛物不溢不過¶
　　　右華黍五首¶
天運元亨萬物由庚王道正直蕩蕩平平¶
寒暑以序雨𤾉以時百榖用成庶績咸熙¶
草木蕃庶鳥獸咸若仰覩鳶飛俯窺魚躍¶
習習景風甘雨其濛醴泉洩洩玉燭融融¶
　　　右由庚四首¶
<pb:KR4h0156_WYG_002-23a>¶
瞻彼崇丘積土成髙相彼大海積水成濤¶
巻石積多其形嵯峩勺水積久勢若江河¶
寶藏貨財靡所不足積善之家必有餘福¶
鳥獸魚龍咸遂其性積善之家必有餘慶¶
　　　右崇丘四首¶
肅肅令儀君子由之秩秩彛倫君子求之率性之道君¶
子修之¶
何謂彞倫父子有親君臣有義朋友有信兄愛弟敬夫¶
<pb:KR4h0156_WYG_002-23b>¶
和妻順¶
君令臣恭父慈子孝夫妻相敬兄弟相好恵于朋友無¶
徳不報¶
維物有則維民秉彞好斯美徳由此令儀上和下睦皥¶
皥熙熙¶
　　　右由儀四首¶
　　　(詩話世子研精樂典按律審音察及銖黍歴辨/劉歆何妥李照范鎮陳𤾉蔡元定之失近代若)¶
　　　(李文利李文察劉濓張敔皆駮其非所著樂書/歴論宜采入國史迹其補亡詩六篇櫽括古訓)¶
<pb:KR4h0156_WYG_002-24a>¶
　　　(比之夏侯湛束晳似為過之至於念嚴君之囚/席藁門外因長幼之序讓國盟津尤非人所幾)¶
　　　(及/)¶
　光澤榮端王寵&KR3262;(一首/)¶
　　　王遼惠王成鍊次子髙皇帝來孫成化二十三¶
　　　年封嘉靖二十五年薨有博文堂稾(何喬逺云/王積書萬)¶
　　　(巻世宗賜堂/名曰博文)¶
　　登仲宣樓懷古¶
憶昔登樓日天涯事轉違計依劉表得書授蔡邕稀南¶
<pb:KR4h0156_WYG_002-24b>¶
國方羇旅西京未解圍秦川空在眼公子乃忘歸¶
　衡陽安懿王寵淹(一首/)¶
　　　王悼僖王恩鏏子髙皇帝來孫𢎞治六年襲封¶
　　　嘉靖十八年薨¶
　　登仲宣樓懷古¶
尋芳踐嘉約乘暇一登樓野樹連雲合清江繞郭流遺¶
文鄴下重舊井峴山留洵羙開襟地無妨續勝遊¶
　永夀恭和王東欓(一首/)¶
<pb:KR4h0156_WYG_002-25a>¶
　　　王莊僖王誠淋子髙皇帝晜孫𢎞治十年襲封¶
　　　嘉靖十七年薨¶
　　正徳己卯九日登説經臺¶
隱隱樓臺雲外重一溪活水過仙宫上師巳化青牛老¶
萬木驚秋墜晚風(顧炎武曰是/詩刻石草樓)¶
　武岡保康王顯槐(二首/)¶
　　　王楚端王榮㳦第三子昭王來孫髙皇帝晜孫¶
　　　也嘉靖十七年封有少鶴山人正續集¶
<pb:KR4h0156_WYG_002-25b>¶
　　　(詩話王詩平/正無溢幅)¶
　　走狗烹¶
走狗烹走狗烹蒯生識鑒通神明漢基甫創身即死當¶
日假王何為爾相靣止封侯相背貴無極淮隂聞言兩¶
耳逆婦人擅執生殺權猶豫自将身弃捐噫&KR1077;英彭尤¶
可憐¶
　　次鄒䘏部穎泉謝宴¶
小園一雨足次第百花開江白孤舟去天青一鳥來林¶
<pb:KR4h0156_WYG_002-26a>¶
香時撲坐栁色競侵杯借問西鄰客懷人日㡬回¶
　徳平榮順王𦙍榳(一首/)¶
　　　王瀋惠王勛潪之次子髙皇帝晜孫嘉靖三十¶
　　　七年封有集書樓稾(李騰鵬云王所作沉著嚴/整不尚綺靡自饒深致)¶
　　送焦明府之鳳翔¶
馬首蠶叢路兹行亦壮游天青三峽曉雲碧萬山秋鷺¶
浴盤渦水猿啼古驛樓君才非百里早晚夢刀州¶
　鎮康王恬焯(一首/)¶
<pb:KR4h0156_WYG_002-26b>¶
　　　王瀋憲王𦙍栘第五子髙皇帝仍孫嘉靖二十¶
　　　四年封有西巖漫稾(穆文熙云王詩調髙意永/自是盛唐風味  謝榛云)¶
　　　(西巖題瞻逺樓詩江樓懸樹/杪山色到牕中精㧞有骨)¶
　　同呂二人話别¶
此㑹情何極明朝遽别筵霜清楓葉路秋老菊花天百¶
越家鄰海三垂地近邊相思應有賦月定㡬回圓¶
　保定恵順王珵坦(一首/)¶
　　　王瀋宣王次子髙皇帝雲孫嘉靖三十八年封¶
<pb:KR4h0156_WYG_002-27a>¶
　　　有清苑山房集(穆文熙云王詩格調髙古思致/雋永當于貞元中求之  李騰)¶
　　　(鵬云王善書法/其詩音格響亮)¶
　　春日游柏谷寺¶
曉霧危巖合烟蘿仄徑懸浮圖開佛日沙界接人天獨¶
鶴衝雲起愁雲枕石眠逃禪如可醉莫負杖頭錢¶
　沁水昭定王恬烆(一首/)¶
　　　瀋簡王第八子悼懷王佶煴封沁水王簡王來¶
　　　孫髙皇帝晜孫也嘉靖二十五年襲封四十年¶
<pb:KR4h0156_WYG_002-27b>¶
　　　薨有遜學書院集¶
　　春日閒述¶
睡起情逾嬾烟蘿地自迷開尊惜遲暮片月挂松西¶
　沁水王珵堦(一首/)¶
　　　王昭定王子髙皇帝仍孫隆慶元年襲封有滄¶
　　　海披沙集(穆文熙云王詩丰神俊逸思致雅澹/大歴前之調也  李騰鵬云王所作)¶
　　　(爾雅典麗蓋/荆金楚玉也)¶
　　彰法寺¶
<pb:KR4h0156_WYG_002-28a>¶
嶽勢何穹窿躋攀竟日至絶澗來巖椒沿洄轉幽邃其¶
陽開招提不知㡬千嵗宫殿羅虚空俯視下無地樵子¶
雲際行石罄風前墜境疑兜率天巖紀司空字日晏憺¶
忘歸暫逺塵煩累¶
　安慶王恬爖(二首/)¶
　　　王瀋憲王第七子髙皇帝仍孫自號西池道人¶
　　　嘉靖三十一年封有嘉慶集(何喬逺云王于穆/宗朝以孝敬旌)¶
　　　(李騰鵬云王詩和平/爾雅巳入作者之門)¶
<pb:KR4h0156_WYG_002-28b>¶
　　夏夜寄懷謝山人時客汾陽¶
良夜孤清賞懷君倍黯然離居三嵗似明月㡬回圓紫¶
塞雲邊樹青山雨後天相思寫不盡寂寞有氷絃¶
　　聞砧¶
何處砧聲急空閨入夜聞哀音流素月寒響徹秋雲夢¶
斷盧龍逺天髙白鴈分誰能将妾意萬里報夫君¶
　慶成王慎鍾(一首/)¶
　　　晉恭王棡第四子濟炫封慶成王諡荘恵王安¶
<pb:KR4h0156_WYG_002-29a>¶
　　　穆王知熑之孫恭王之仍孫髙皇帝之雲孫也¶
　　　隆慶六年襲封有太霞稾(穆文熙云王以賢孝/稱其器質敦厚醇雅)¶
　　　(詩亦有體裁不/失風人遺旨)¶
　　夏日登萬佛樓次朱使君韻¶
天半岧嶤峻閣開自公多暇興悠哉憑虛㡬見空王在¶
結夏誰招使者來貝葉迎風翻鹿苑香雲散雨落蜂臺¶
倚闌欲和陽春曲慚愧登髙作賦才¶
　¶
<pb:KR4h0156_WYG_002-29b>¶
　¶
　¶
　¶
　¶
　¶
　¶
　¶
　明詩綜巻二¶
