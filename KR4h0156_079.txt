# -*- mode: mandoku-view; -*-
#+TITLE: 明詩綜
#+DATE: 2015-08-25 00:43:08.486575
#+PROPERTY: ID KR4h0156
#+PROPERTY: BASEEDITION WYG    
#+PROPERTY: JUAN 卷七十九
<pb:KR4h0156_WYG_079-1a>¶
欽定四庫全書¶
　明詩綜卷七十九¶
　　　　　　　　　　翰林院檢討朱彝尊編¶
　王　翃(三十四首/)¶
　　　翃字介人嘉興布衣有秋槐堂集(周青士云崇/禎之季詩歸)¶
　　　(盛行人沿竞陵流𣲖介人崛起禾中惟唐音是/尚惜知已寥寥阨窮以没伯道無兒若敖不祀)¶
　　　(良可悼也庭沈山子云介人所居止破屋一間/種牽牛小  中曉露未晞即對花吟詠日課數)¶
　　　(詩旁精詞曲有紅情言榴巾怨詞苑春秋博浪/沙諸傳奇頗慨忼自喜遺藁多逸僅存百一而)¶
<pb:KR4h0156_WYG_079-1b>¶
　　　(已/)¶
　　　(靜志居詩話介人初擅詞曲後研聲詩志取多/師不遺偽體其論詩於合處見離於離處求合)¶
　　　(啓禎之間大雅不作毅然以起衰自任而知者/寥寥惟平湖陸職方嗣端心賞之嘗訪君於長)¶
　　　(水值君洗硯河頭挾之登舟家人不知也遍遊/苕霅乃返既而入越謁陳推官卧子方置酒送)¶
　　　(客君詩有前路夕陽外行人春草中之句卧子/擊節曰此今之髙三十五也為序其詩詞遭亂)¶
　　　(所居不戒於火惟餘小屋二間一供婦㸑一吟/詠其中有故人官府寮者造之不見㝷卒於京)¶
　　　(口五言如江湖長至日風雪上方山驛路通秦/逺峰隂入晉多桄榔千樹雨瘴霧百蠻天日氣)¶
　　　(滛秋雨嵐光變夕曛楓林依水盡雲物近秋多/一二故人在飄零佳訊稀江山雄白下人物近)¶
<pb:KR4h0156_WYG_079-2a>¶
　　　(黄初山雪行人少江梅臘月多文章身後事邱/隴夢中山白社違人日𤣥闗閉子雲江山開一)¶
　　　(望吳越在孤舟七言如夜月旌旗五馬渡秋風/草木八公山周道秋風行黍稷漢宫春雨長蒲)¶
　　　(桃西蜀喻通司馬檄中山謗滿樂羊書秦塞忽/驚三月火漢家空待貳師功三月晴風髙戰鼓)¶
　　　(九江春水下樓船鑄語髙華/此方虚谷所云律髓是也)¶
　　銅雀謠¶
銅雀來起髙臺銅雀落髙臺作銅雀飛臺成基¶
　　夭桃(三章/)¶
灼灼夭桃花于中林顧子恵我寧不嗣音¶
<pb:KR4h0156_WYG_079-2b>¶
夭桃灼灼花于林薄遲子不至憂心鑿鑿¶
陟彼南岡晨露瀼瀼匪岡則髙我心孔勞¶
　　登臺¶
日暮登臺秋風鴈來慨然念逺離居寘懐躊蹰千里静¶
言勞思爰有㫖酒斟之酌之抜劒髙歌哀音孔多沉吟¶
忽斷中心奈何繁星告夕薄寒求衣明月不墮輕霜自¶
飛稽山之東大海處之衆山所歸曾不盈而逶迤今古¶
山川屢更嗚呼往者實多于生¶
<pb:KR4h0156_WYG_079-3a>¶
　　民兵行¶
朝廷徴民兵移文下鄉縣縣官承選募抽丁悉貧賤含¶
悲釋耒耜努力負弓箭未諳邉塞苦先絶室家戀臘月¶
到漁陽飛霜割人面來朝兩軍合生死期一戰吞聲告¶
同列封侯爾何羨¶
　　牧牛詞¶
二月三月春雨晴渚田水暖芹牙生牧童驅牛出原隰¶
細草青青牛可食夕陽短笛不見人吹過村南又村北¶
<pb:KR4h0156_WYG_079-3b>¶
　　園桃¶
春花爛漫開春鳥間闗啼一朝坐見物華改鳥聲啼盡¶
花成泥園中桃須老園中樹莫遣隨風到處飛飛出園¶
中去¶
　　休洗紅¶
休洗紅洗多紅漸失曾記初著時人矜好顔色徒傷未¶
敝成棄捐悔不作事慎從前¶
　　烏栖曲¶
<pb:KR4h0156_WYG_079-4a>¶
深宫烏啼天未旦城頭撃鼓明星爛吳王宴罷星未稀¶
繁霜落樹烏驚飛¶
　　官船曲¶
豅中水勢急與石相抵牾月暗富春山官船乗黑去¶
山家畏虎狼日斜閉門卧向夜官船來捉人嚴守邏¶
　　静夜思¶
虚帳含秋月髙樓怨别情明河一萬里夜静水無聲¶
　　長干曲¶
<pb:KR4h0156_WYG_079-4b>¶
揚帆下長江日落秋雲起夜半聞鄉音知是長干里¶
　　江皋曲¶
為愛新妝好東皋出采蘋春江千里色解珮不逄人¶
　　㑹稽竹枝詞¶
秋風秋雨正淒淒荷葉荷花香滿溪越女蕩舟愁日暮¶
歌聲盡在若耶西¶
　　楊柳枝詞¶
春寒殘雨日瀟瀟一曲驪歌上灞橋想到啼烏今夜宿¶
<pb:KR4h0156_WYG_079-5a>¶
不教攀折最長條¶
　　清凉山寺¶
蒼山樹如葢乗髙御清凉地逺暑亦寒江色明虚廊層¶
崖仰萬象古寺崇榱梁眼迷金銀界鼻擁㫋檀香白雲¶
照巖穴有若日月光極視但長嘯凌風思翶翔¶
　　寒夜談遷至¶
故人越江海細雨連孤舟叩門告飢乏刺刺語不休自¶
從逺游歸中塗歴窮愁豈無相識人埽迹如仇讐腹值¶
<pb:KR4h0156_WYG_079-5b>¶
今日飢問余能食不聞之發長歎誠為吾道羞青眼古¶
所難况于末世求伊余雖苦貧一飯君必留中園剪寒¶
韭糟牀瀝新篘酒酣兩耳熱率意成歌謳人生感行樂¶
不醉非良謀¶
　　待范四不至¶
落日澹清暉幽人在林樾回看往來路蒼蒼翠微没天¶
髙秋月空夜午星辰闊之子期不來長歌為誰發¶
　　宿董氏宛委山房¶
<pb:KR4h0156_WYG_079-6a>¶
中夜虎渡水溪樹初風生颯颯吹哀湍衆山皆有聲深¶
庭久無月黯然三四星憂人獨求醉釋此離居情(王貽/上云)¶
(警抜/可傳)¶
　　寄沈十二¶
横山生白雲鬱鬱半空起知君住其下獨宿白雲裏冬¶
月静巖扉寒泉滌心耳嗟余役風塵引領望之子(王貽/上云)¶
(及/格)¶
　　江亭遇舊¶
<pb:KR4h0156_WYG_079-6b>¶
老畏干戈滿愁聞羽檄頻鶯花射堂夕風雪故園春泉¶
下悲先帝人間識舊臣空將垂白淚嗚咽對沾巾¶
　　二十七夜見月¶
纎月依微見愁人起四更暫時成死魄幾日又哉生花¶
霧𡨕𡨕重星河湛湛傾鄰雞催薄曙知爾有同情¶
　　四十初度¶
不才吾老矣萬事一蹉跎今日尚如此他年知若何空¶
囊初罷酒樂嵗且狂歌每欲㝷巢許無從訪薜蘿¶
<pb:KR4h0156_WYG_079-7a>¶
　　送客還山右¶
春草太行山行人一騎還夕陽前路逺離夢索居閒鳳¶
舉今誰匹鴻歸不可攀所悲流水意千里送潺湲¶
　　石城晚眺¶
客心正摇落獨上石頭城天逺垂垂下江寒混混平愁¶
兼多病日老作異鄉情况值秋風後清砧急暮聲¶
　　邨居¶
獨樹寒烟外孤邨流水間偶隨花草去逺逐漁樵還川¶
<pb:KR4h0156_WYG_079-7b>¶
暝罷垂釣日斜常掩闗何年事髙隐歸卧鹿門山(周青/士云)¶
(全學/輞川)¶
　　去越¶
步出越城門囬看越城樹久客成故鄉徘徊不能去¶
　　客中九日¶
細雨成隂近夕陽湖邉飛閣照寒塘黄花應笑闗山客¶
每嵗登髙只異鄉(沈山子云/不失唐音)¶
　　亂後得張子書¶
<pb:KR4h0156_WYG_079-8a>¶
沁園秋草舊回車惜别西河歎索居萬里河山經百戰¶
十年重到故人書¶
　　露筋祠¶
野岸分流截海垠安歌誰復賽波神孤舟夜向祠前宿¶
商女挑燈說露筋¶
　　漂母祠¶
一飯當年報所知王孫今日更何之平生自歎無知已¶
千里來㝷漂母祠¶
<pb:KR4h0156_WYG_079-8b>¶
　　維揚逢張子¶
輪蹄自送出吳闗楚乙燕鴻信不還誰料十年兵火後¶
故人今日在人間¶
　夏錫祚(五首/)¶
　　　錫祚字𤣥寵别字書巖長洲人補崑山縣學生¶
　　　有雪鴻堂詩草¶
　　　(詩話書巖五/古居然作家)¶
　　化城菴舊是趙凡夫隠居處¶
<pb:KR4h0156_WYG_079-9a>¶
入門無寸土起伏盡崖石其中窪者泉一一湛寒碧稍¶
加斧鑿功構此幽人宅不忍山骨傷廬舍寧取窄崇卑¶
就石勢為磴亦為壁雖行宻室中犖确響行屐軒廊倚¶
㫁壑渡以橋盈尺昔人栖遯處逺與市塵隔今為佛子¶
廬筠籃有游客是時春事動山氣潤泉胍環轉軒櫺間¶
漸聞聲湱湱岑樓面青巘飛翠坐來積西牕杏一枝鮮¶
妍合畫格尚想冩生人玉臺去無跡(謂文夫/人俶也)空山萬籟¶
静鐘磬響晨夕¶
<pb:KR4h0156_WYG_079-9b>¶
　　自紫蜺澗至旋螺頂¶
荒蹊尠人蹤樵路僅可辨忽焉耳官清泉聲泠然善入¶
谷山四合仰視天一綫陰陰冷翠滴竹色緑人面泉行¶
如秋蛇赴壑隨所轉迴磴或阨之怒歕亦飛濺偃木傍¶
石梁渡客攀援便故令坦塗隠不使門扉見路窮出階¶
墀曲折趨古殿苔衣鹿胎斑亂點落梅片巖阿架精廬¶
清閟獨所擅幽意領已永奇勝探未徧復㝷來時路一¶
步一繾綣夕陽照歸人紛紛下華甸¶
<pb:KR4h0156_WYG_079-10a>¶
　　鄧尉妙髙峰¶
兹峯昔言峻豈意乃平坦倚竹為幽深徧植萬竿滿蒼¶
蔚四面來不使濃翠散春時此天地未屬鶯花管相去¶
叢林遥所喜游踪罕法侣罷逢迎經過便踈嬾勿嫌坐¶
箕踞我佛亦偏袒第損趙州茶一喫至七盌豈惟小住¶
佳直可適予館¶
　　度風篁嶺至龍井¶
不知何年代人家猶太古叢篁髙百尺深宻掩村塢寥¶
<pb:KR4h0156_WYG_079-10b>¶
寂絶人聲濃緑滴環堵徑轉下坡陀丁丁響樵斧道旁¶
萬松樹落落清可數叩門墮山翠竹裏僧開户呼童汲¶
新泉泉自石穴吐烹以瀹茗芽炒焙初出釡客言香色¶
絶僧意不自詡乍與佳勝辭逥顧失紺宇樹密天疑陰¶
泉吼聲帶雨忽聞逺村雞有路出漁浦¶
　　詠龎德公¶
風塵擾天地不到漢沔東至人所栖息山靈䕶微躬力¶
田自弢晦婦饁耕者翁羣雄戰四野雲表翔冥鴻静中¶
<pb:KR4h0156_WYG_079-11a>¶
有定鑒人倫識綂宗詭辭對景升遺安樂貧窮豈知天¶
下事已付南陽公方其拜牀下深意黙已通漢燼既可¶
嘘匿影歸巃嵸采藥入鹿門世莫知所終神龍不見尾¶
雲霧深濛濛¶
　顧　圤(三首/)¶
　　　圤字琢公一字山臣錢塘人有今年草¶
　　　(詩話山臣工繆篆詩不為格律所縛持論亦復/不羈家居奇窘有桑門勸其修行以資來世福)¶
　　　(山臣笑曰不知前生是何雞狗作之孽使我今/生窮苦若從上人修行又不知來世是何雞狗)¶
<pb:KR4h0156_WYG_079-11b>¶
　　　(安享是福傳者以為笑端然/正可發愚夫愚婦深省也)¶
　　有夏¶
淫圅積洪澇八十有八日是月月小盡九十日餘一所¶
剰無幾時夏令倐云畢陽光久淪陷隂慘恣騰溢龍蛇¶
起平陸鬭水入人室翳此白晝輝恐為魑魅叱阡陌匯¶
為海何有蓬與蓽人非金石軀浸寢自腰疾赤帝職烜¶
赫位莫與甲乙豈問大火亡秋冬竄為質江南號炎方¶
古語亦妄述土山焦欲流說者第詼譎彼蒼奪農夏豈¶
<pb:KR4h0156_WYG_079-12a>¶
有富民術無已請端䇿筮卦十之七其占不濡尾是日¶
卜乃吉無何若木枝影向意表出朝光被畎畝疆理辨¶
溝洫鉏鍤四五動田父不終逸時還衣我葛饑也樂我¶
泌譬之出幽谷暗昒忽自失又如殿後師師老摭軍實¶
取勝在一伸安問嘗九絀無夏忽有夏有夏乃有秫有¶
秋且釀酒以醉契𤣥謐¶
　　江臯¶
江臯有梅梅有枝青棲悦君君不知水郭舟喧趁潮去¶
<pb:KR4h0156_WYG_079-12b>¶
月落沙禽啼滿樹¶
　　夜思¶
疎雨乍過菡萏陂好風微動楊柳枝前溪後溪櫂歌歇¶
夜半水明飛鷺鷥¶
　陳道永(一首/)¶
　　　道永字非𤣥更名確字乾初海寧學生¶
　　　(詩話先生難經鏗鏗/詩不求工然亦流暢)¶
　　柬董子¶
<pb:KR4h0156_WYG_079-13a>¶
春風亭子雨迷離旅思紛紛憶舊知别去好山游幾處¶
倦歸蕭寺記何時期君南閣尊前話看我西湖隄上詩¶
莫謂兩人容易見滿頭白髪已如絲¶
　　偕吳仲木再游西谿¶
秦望歸來興尚賒幅巾笻杖入山窪迷離不記前朝路¶
寂寞還開古寺花春水橋邉雲萬樹晚風亭外月千家¶
可憐潦倒吳公子頻道西溪勝若耶¶
　孫茂芝(一首/)¶
<pb:KR4h0156_WYG_079-13b>¶
　　　茂芝字若英嘉善人有燕游稾¶
　　江南曲¶
少小住江南忘却江南好辛苦北游還喜見江南道(魏/禹)¶
(平云口頭/語却佳)¶
　蔣之翹(一首/)¶
　　　之翹字楚穉秀水布衣甲申後隠于市¶
　　　(詩話楚穉居射襄城詳對楚辭晉書韓柳文集/鏤板以行又輯檇李詩乗四十卷搜録鄉黨先)¶
　　　(正詩無遺兼能備舉逸事使聴者忘倦晚/年無子書籍散佚無餘詩乗亦亡可歎也)¶
<pb:KR4h0156_WYG_079-14a>¶
　　泊¶
止櫂知何地㩦藜復有邨落花縁艇出鬭鴨近人翻未¶
乞田家火先邀野老樽百年知幾醉潦倒復誰論¶
　沈自昌(一首/)¶
　　　自昌字君克吳江人禮部主事琦子國子監生¶
　　客夜聞笛¶
為夢西州早閉門髙樓横笛正黄昏闗山風月愁清夜¶
楊柳梅花憶故園波起湘江飛落葉雨淋蜀道叫哀猿¶
<pb:KR4h0156_WYG_079-14b>¶
沙塲多少征人淚一曲吹來欲斷魂¶
　沈自然(三首/)¶
　　　自然字君復吳江人副使珫子居母憂不勝䘮¶
　　　而卒其友私謚孝介先生有來思閒情二集¶
　　江南樂¶
初景爛銀浦溘溘浮鸂鶒儂情兩搖蕩持比春江色江¶
深蓮子齊水暖鴛鴦栖不須更相問家住横塘西横塘¶
連夾浦曲曲明如許誰打白蘋開前溪夜來雨雨霽上¶
<pb:KR4h0156_WYG_079-15a>¶
南樓天髙水影浮出門郎不見仍蕩采蓮舟¶
　　曉别曲¶
月没星闌曉雞唱離人催起同心帳殘膏無焰淚花紅¶
不語含顰兩相向安得紅輪葬海底千年長伴多情死¶
從此人間無别離門前不種相思子¶
　　寄居湖上樓¶
藕葉將凋桂葉濃隔湖隠隠見雷峰獨松闗口秋聲急¶
并入南屏寺裏鐘¶
<pb:KR4h0156_WYG_079-15b>¶
　沈自徵(一首/)¶
　　　自徵字君庸吳江人亦副使珫子辟賢良方正¶
　　　不就¶
　　　(詩話沈氏多才自詞隠生璟訂正九宫譜為審/音者所宗而君庸亦善填詞所撰鞭歌伎灞亭)¶
　　　(秋諸雜劇慨當以慷世有續録鬼簿者/當目之為第一流詩則嫌其稍平衍也)¶
　　和施壘山學博送别韻¶
苜蓿闌干春漸肥榆闗滇海雁書稀管城亦有封侯骨¶
磨盾㸔君試短衣¶
<pb:KR4h0156_WYG_079-16a>¶
　沈自友(一首/)¶
　　　自友字君張吳江人都御史珣子承父廕入國¶
　　　子監有綺雲齋稾¶
　　平沙灘¶
雲淡迷遙樹沙平障晩烟亂帆争破浪斷岸逺連天野¶
渡傷歸客斜陽冷釣船荻花風起處聞雁獨淒然¶
　徐韞奇(一首/)¶
　　　韞奇字季華吳江人有西濛吟稾¶
<pb:KR4h0156_WYG_079-16b>¶
　　田家樂¶
水遶莊窩竹遶牆宛然風景似柴桑雨來大芋髙荷夜¶
秋在鱸魚蒓菜鄉户外最憐楓葉赤籬根也有菊花黄¶
東鄰穫稻西鄰秫勸我先營碌碡場¶
　魏廷薦(一首/)¶
　　　廷薦字友莊嘉善人有息踵居詩草¶
　　家子一畫淵明采菊圖見貽戯作¶
茅屋四五間修竹一二畝東籬遶曲折南山安户牗芙¶
<pb:KR4h0156_WYG_079-17a>¶
蓉既盛開菊又當重九此際陶淵明寧無人送酒¶
　徐開任(一首/)¶
　　　開任字季重崑山人有愚谷詩稾(朱長孺云季/重詩原本少)¶
　　　(陵深情至性激發而出使讀/之者留連往復而不能自已)¶
　　咏史¶
新都居攝時符瑞日盈耳不有翟將軍人心俱已死移¶
檄建義旗威名震遐邇時命雖不成稱兵從此始悲哉¶
兩黄鵠無人䘏義士¶
<pb:KR4h0156_WYG_079-17b>¶
　　送人游下邳¶
江南春色不勝情俠士辭家事逺征天下侯王寧有種¶
世間豎子遂成名故交亂後無同志羇客愁時有定盟¶
豪氣未除淮海習知君此去慰平生¶
　屠　爌(二首/)¶
　　　爌字闇伯嘉興縣學生有朂齋集¶
　　　(詩話闇伯言無枝葉行有規/矩詩亦雅正不以風華見長)¶
　　古意¶
<pb:KR4h0156_WYG_079-18a>¶
素絲非一絲機中織成帛卷舒生容光從郎自搖襞慎¶
勿染為緇終身不見白¶
　　贈别袁重其¶
髙飛鴻雁滿闗河此日寒江起夕波庾信哀時常作客¶
梁鴻去國獨行歌霜淒茂苑清砧急月照荒臺落葉多¶
為問吳中舊知已空山叢桂近如何¶
　　孫　治(二首/)¶
　　　　治字宇台仁和縣學生有集¶
<pb:KR4h0156_WYG_079-18b>¶
　　　(詩話宇台刻意/摹古寧質不佻)¶
　　渡漳¶
河北臨大水清漳還濁漳草迷銅雀緑沙走直沽黄疲¶
馬愁荒渡飛烏逐野檣比來憂汎濫何計築渠塘¶
　　與闗六鈐¶
故人栖托近如何聞道𤣥亭自詠歌梅福游吳辭宦久¶
虞卿去趙著書多秋風絶塞來鴻雁白露寒塘遍芰荷¶
君意陸沉堪寄傲獨慙年嵗轉蹉跎¶
<pb:KR4h0156_WYG_079-19a>¶
　張彦之(一首/)¶
　　　彦之一名慤字洮侯松江華亭人(朱朗詣云洮/侯為人寛博)¶
　　　(無同異其詩莽蒼不事繩/尺質本景純而臻于嗣宗)¶
　　擬古¶
小鳥愛初陽交交鳴條柯皎日麗窗牖惠風揚薜蘿蘭¶
蕙豈不懷馨香隔巖阿所思悵道逺軒車寧能過仰睇¶
浮雲馳志竟成蹉跎烟海既迢遞雲峰亦嵯峨百年㑹¶
有盡日暮徒悲歌¶
<pb:KR4h0156_WYG_079-19b>¶
　董　説(十二首/)¶
　　　説字若雨烏程人晚為僧名南潛字寶雲有豐¶
　　　草菴等十八集¶
　　　(詩話若雨腹笥便便未免有才多之恨至其硬/語澀體絶不猶人方諸涪翁不足比於饒徳操)¶
　　　(有/餘)¶
　　讀曲歌¶
歡是嶺上雲朝往暮來過斜陽照殘雨儂處獨晴多¶
　　清明竹枝詞¶
<pb:KR4h0156_WYG_079-20a>¶
碧紗轎駐水塘灣楊柳風吹燕尾鬟要赴燈前絃子社¶
莫攜儂上虎邱山¶
　　南邨秋鬼謠¶
妖狐拜月霜花青髑髏騎馬空中行秋魂吹作塔鈴語¶
呌斷東流一溪水鬼車曉喚精靈去緑燈移過江楓樹¶
　　盂蘭招魂詞¶
靈風飄幢塔鈴語小玉魂歸立秋渚只言夜踏陽臺雲¶
蒼茫乍隔青楓雨擁髻來看水燈緑法王正奏無生曲¶
<pb:KR4h0156_WYG_079-20b>¶
　　春日¶
煑茶烟透緑隂中遮屋黄茅間瓦松但遣異書供硯北¶
不妨野語聴齊東香拈細雨招新夢門閉春風仗短童¶
秋色今年應更好小牕移得碧梧桐¶
　　山行¶
落日射背木葉滑横挑拄杖懸詩囊海天二月發新翠¶
野廟斷烟生古香洞口楓樹根可坐山腰亭子名難忘¶
垂藤松䑕忒孤僻纔遇遊人竄道㫄¶
<pb:KR4h0156_WYG_079-21a>¶
　　西溪客過期不至¶
往昔刻約言不食此回逺游心已貪夜來坐到露花滴¶
更復望君蓮葉南眼底青天星四五夢中破琴徽十三¶
豆棚放語自清絶莫待霜落分黄柑¶
　　蠶豆¶
誰賦田園雜興辭琅玕記取夏初垂喜看桑底懸新莢¶
恰值蠶眼未吐絲細雨賣茶聲過後竹爐燒筍火停時¶
沙缾漆櫑分前詠踠豆今逢第二詩¶
<pb:KR4h0156_WYG_079-21b>¶
　　秋夜吟¶
人行積水涯踏亂青松影吹滅秋牕燈月白飛光冷¶
　　夢華潭口聴客話嘉隆間大内舊事記之(二首/)¶
月華門外轉靈旂照夜銀盤碧藕肥祠罷天孫桐葉落¶
君王新賜鵲橋衣¶
江南風景藥王灣霧縠單衣緑玉環紅芍藥邉棊局罷¶
自裁團扇畫秋山¶
　　秦良玉詞¶
<pb:KR4h0156_WYG_079-22a>¶
追奔一㸃繡紅旗夜響刀環匹馬馳製得鐃歌編樂府¶
姓名肯入玉臺詩¶
　何述稷(一首/)¶
　　　述稷字公藝常熟縣學生有晴蓑草堂詩集¶
　　苦雨¶
客舎淹淹雨春愁甕裏天竹含千嶂霧柳罨一溪烟凍¶
鳥翔還下飢蠶起乍眠茅柴鄰酒熟慚愧貰無錢¶
　朱　扉(一首/)¶
<pb:KR4h0156_WYG_079-22b>¶
　　　扉字開仲嘉興布衣¶
　　　(詩話開仲弱齡多病終其身不婚獨處深邨破/甑勞薪手自執㸑間賦小詩不輕示人簡吳生)¶
　　　(一律興/㑹自如)¶
　　簡吳生¶
自誦梅花人日詩五旬不見但相思一春多雨愁無麥¶
二月輸官定賣絲行藥橋東逢客返著書忩下少人知¶
近傳孺子司邨社想見麄豪割肉時¶
　金德開(一首/)¶
<pb:KR4h0156_WYG_079-23a>¶
　　　徳開字爾宗蘇州嘉定人國子監生有詒翼堂¶
　　　詩¶
　　紅葉¶
濃緑看初改江頭日漸紅寒生一樹早秋老萬山同最¶
豔朝霜後尤妍夕照中自能成晩興不欲媚春風¶
　奚　濤(二首/)¶
　　　濤字大蒙崑山人有肆閒堂詩草¶
　　雨霽自光福至𤣥墓¶
<pb:KR4h0156_WYG_079-23b>¶
幽㝷無定期興發及新霽移舟入林烟登歴從所契杖¶
䇿踰山橋淙淙澗流細蒼松夾道深修竹分籬翠草甲¶
抽故心梅香有餘蔕登髙一憑眺湖水白無際㣲茫水¶
鳥翻斷續雲峰繼有懷云誰思榛苓徒款睇¶
　　舟行即事¶
蠶月江橋外荆扉八九家鶯啼兩岸葉雨漬一籬花溝¶
響新流細門抽穉竹斜邨農行漸少無處問桑麻¶
　胡　山(二首/)¶
<pb:KR4h0156_WYG_079-24a>¶
　　　山初名日新字天岫宜興人僑居海鹽徙嘉興¶
　　　梅㑹里¶
　　與彭仲謀¶
武原吾舊住結屋近滄溟鹽井縈沙曲魚風入市腥秋¶
雲蜃浪黑夜雨鬼燈青㑹有乗槎興還㝷織女星¶
　　題畫¶
漁家背山郭門掩青楓樹夜半潮水生孤舟渡江去¶
　李麟友(三首/)¶
<pb:KR4h0156_WYG_079-24b>¶
　　　麟友字振公一字于苑嘉興布衣¶
　　沈十二以匹練見遺賦謝¶
梅溪李生長衣褐冬亦不加夏不脫已經寒暑六七年¶
領衽不完襟縫豁沈郎好我情不踈贈我匹練五丈餘¶
製以為衣見賓客舉止覺與常時殊鄉人重衣不重德¶
談笑從今壯顔色¶
　　客夜¶
夕隂山翠重寒色上河橋夜雨三更鴈秋風八月潮官¶
<pb:KR4h0156_WYG_079-25a>¶
亭人寂寂驛路馬蕭蕭裘敝經年客歸魂不可招¶
　　登審山有懷周篔沈進諸子¶
長水通梅里横山近硤川登臨猶可見惜别已經年葉¶
落清秋樹鴻飛薄暮天故人無恙否却望一淒然¶
　劉純熙(一首/)¶
　　　純熙字晦生慈谿縣學生¶
　　日暮¶
牛羊下日夕素月柴門生宿鳥樹髙下微風雲重輕孤¶
<pb:KR4h0156_WYG_079-25b>¶
邨轉閴寂萬象歸虚明地僻無鐘磬惟聞泉夜聲¶
　胡嗣璜(一首/)¶
　　　嗣璜字暎日平湖人有墨龕集¶
　　秋泛¶
舟痕移處一溪凉柿葉初紅豆葉黄不獨蓴鱸秋正美¶
邨醪也自發新香¶
　程用楫(八首/)¶
　　　用楫字濟臣休寧人有遜敏居遺草¶
<pb:KR4h0156_WYG_079-26a>¶
　　　(詩話濟臣詩清真/堅老卓然名家)¶
　　雨宿桃源菴¶
夕雨四山來奔灑萬松裏卧聞藥銚泉激激聲不止道¶
人然松膏中夜更坐起何處一燈青明滅深壑底曉看¶
白龍潭應添數尺水¶
　　慈光寺(神廟賜額/)¶
白雲斷峰腰峰下亂松栝盤盤一徑盡金碧見雙闕飛¶
閣跨虚空長廊翳修樾風筝四角鳴香氣諸天發緬昔¶
<pb:KR4h0156_WYG_079-26b>¶
普門師王城走缾盋道感帝后尊帑蔵賜禪窟幡幢内¶
家製像設天宫豁鬱鬱慈光書銀榜何飛越人代復幾¶
何下界事飄忽豈惟陵木拱講席亦消歇我憩娑欏隂¶
窺牕賸椶拂三歎出寺門幽篁吐微月¶
　　月夜宿院中小閣¶
暝色起平坡鐘聲滿山户一禽忽驚聒凉月已復吐牕¶
櫺色如水松葉紛可數樹底坐白猿䰅髯極清古¶
　　湯泉¶
<pb:KR4h0156_WYG_079-27a>¶
黟山崚嶒神所家丹崖石柱攅蓮葩隂陽爐炭爇坎窞¶
温水千斛流谽谺人言驪山亦礜石惟有此地根硃砂¶
傳聞軒帝服丹匕肌膚皴裂人驚嗟香泉一浴浸七日¶
白龍晝見何衙衙珠衣寳冠照山谷便跨鱗鬛隨青霞¶
至今玉壺酌酒處石室尚有樽罍窪嗟予清浄本無垢¶
追逐世好羈籠笯裹糧偶到天子鄣解衣初試靈泉涯¶
浮丘天子不可見身輕疾愈還足誇山亭晞髪發長歎¶
安得躡足登雲車¶
<pb:KR4h0156_WYG_079-27b>¶
　　喝石居¶
石室雲正暮溪流聲更長嬾殘何處去虎跡滿繩牀下¶
食白鷴静侵階紅术香無人指歸徑獨自立殘陽¶
　　祥符寺(即軒轅宫/)¶
松梢佛刹金銀色傳是當年軒后宫隂殿已無丹鼎火¶
古壇惟颭寳幡風煙中白鶴參差下屋裏清泉曲折通¶
小坐山房話疇昔木蓮花發數枝紅¶
　　初冬送友游浙¶
<pb:KR4h0156_WYG_079-28a>¶
江水新安淺雲山太末通行吟隨處好烏桕與丹楓¶
　　巨門樓¶
　　　唐人于徳晦詩云閒倚朱闌頻北望只宜名作¶
　　　巨門樓遍詢樓址無一知者成一絶句¶
千層翠色向空浮百道紅泉石上流閒詠唐人舊時句¶
朱䦨何處巨門樓¶
　戴長汛(一首/)¶
　　　長汛號澄齋嘉興人有前後征草¶
<pb:KR4h0156_WYG_079-28b>¶
　　苕溪漫步¶
四野干戈急蕭條此地秋村尨吠山鬼水鳥狎溪牛落¶
葉飛重起哀湍咽更流無才堪濟世只合老林丘¶
　¶
　¶
　¶
　¶
　明詩綜巻七十九¶
