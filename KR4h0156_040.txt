# -*- mode: mandoku-view; -*-
#+TITLE: 明詩綜
#+DATE: 2015-08-25 00:43:07.281738
#+PROPERTY: ID KR4h0156
#+PROPERTY: BASEEDITION WYG    
#+PROPERTY: JUAN 卷四十
<pb:KR4h0156_WYG_040-1a>¶
欽定四庫全書¶
　明詩綜卷四十¶
　　　　　　　　　　翰林院檢討朱彞尊編¶
　唐　臯(一首/)¶
　　　臯字守之歙縣人正徳甲戌賜進士第一授修¶
　　　撰進侍講學士¶
　　明妃曲¶
黄金不買畫圖中從此春花閉漢宮到得君王識傾國¶
<pb:KR4h0156_WYG_040-1b>¶
無人主議罷和戎¶
　蔡　昂(一首/)¶
　　　昂字衡仲山陽人正徳甲戌賜進士第三除翰¶
　　　林編修累官禮部左侍郎贈尚書有頤貞堂稾¶
　　送朱伯仁任四川行都司斷事¶
白帝秋風動烏蠻夕照含憐君游宦處地極勢西南殊¶
俗聊相問軍謀亦共參雄飛方自此休說鬢䰐鬖¶
　霍　韜(一首/)¶
<pb:KR4h0156_WYG_040-2a>¶
　　　韜字渭先南海人正徳甲戌進士累官太子少¶
　　　保禮部尚書兼翰林院學士贈太子太保諡文¶
　　　敏有渭厓文集¶
　　贈方棠陵用陶飲酒韻¶
張弓射飛鳥巧者猶能得君子履周道豈為多岐惑義¶
命良獨安行止順通塞逺之垂萬世近之範一國珍重¶
君此行時哉惟語黙¶
　劉儲秀(一首/)¶
<pb:KR4h0156_WYG_040-2b>¶
　　　儲秀字士竒咸寧人正徳甲戌進士繇刑部主¶
　　　事累遷湖廣按察使歴戸部侍郎仕至兵部尚¶
　　　書¶
　　送龍長史之武昌¶
荆衡山漠漠江漢水湯湯送汝從兹去何時到武昌楚¶
筵堪設醴漢署憶含香北上多鴻鴈音書好寄將¶
　簡　霄(二首/)¶
　　　霄字騰芳新喻人正徳甲戌進士歴官南京兵¶
<pb:KR4h0156_WYG_040-3a>¶
　　　部右侍郎有蓉溪集¶
　　過雪垻番寨¶
雪垻傍流沙風煙幾十家蓬頭男&KR0146;菁編髪婦耕畬皮¶
甲張藤盾毛衣綴線麻也知天子使羅拜接江涯¶
　　潞河舟中作¶
潞水經年别風塵又覺非岸蘆迎櫂舞檣燕掠人飛澤¶
國魚梁竭江城候吏稀人煙沙草外一縷起斜暉¶
　陸　杰(一首/)¶
<pb:KR4h0156_WYG_040-3b>¶
　　　杰字元望平湖人正徳甲戌進士授兵部主事¶
　　　諫南巡廷杖後遷陜西按察副使終工部侍郎¶
　　　有集¶
　　客舍¶
行役殊無已其如嵗晏何宦情因拙澹鄉夢入秋多月¶
巷千砧發霜天一雁過吾廬今夜好可惜掩松蘿¶
　吳　鎧(二首/)¶
　　　鎧字文濟陽穀人正徳甲戌進士授行人擢監¶
<pb:KR4h0156_WYG_040-4a>¶
　　　察御史升福建按察副使歴陜西㕘政雲南按¶
　　　察使終僉都御史¶
　　書營平侯祠壁¶
白草連天逺黄雲出塞平霜笳吹漢月寒笛弄秦聲北¶
海猶傳箭西戎未息兵屯田當宁意寧惜度金城¶
　　涼州¶
聞道涼州戍連年去未回健兒多戰死彍騎至今来白¶
骨紛無數黄雲慘不開龍城秋夜月羌笛不勝哀¶
<pb:KR4h0156_WYG_040-4b>¶
　林大輅(二首/)¶
　　　大輅字以乗莆田人正徳甲戌進士以工部員¶
　　　外郎諫南巡予杖繫獄謫判夷陵州嘉靖初起¶
　　　江西按察僉事歴副都御史巡撫湖南自劾歸¶
　　　有愧瘖集(林茂貞云二山詩在仕途者忠憤激/烈無依阿取容之態在林居者沖適)¶
　　　(雅淡無憤時嫉世之心要皆出於性靈非騷人/墨客風雲月露之作也  王應時云二山詩典)¶
　　　(麗雋逺冞入堂奥云謝山子云林詩樸厚可比/蔡忠惠  林雨可  二山詩鍛鍊而不傷自然)¶
　　　(靜志居詩話二山與南泠最相契詩亦近/之第稍遜耳品當在李川父孟望之之間)¶
<pb:KR4h0156_WYG_040-5a>¶
　　弔馬伏波祠¶
野渡維江舸荒祠薦澗芹魚龍喧永晝日月照迷津阻¶
絶征蠻路艱危報主身只今嗟薏苡臨弔幾傷神¶
　　蔣子雲都水定居西長安門外¶
南泠三載賦閒居春日長安近卜廬苑樹飛煙分客榻¶
禁鐘浮月散朝車揚雄天禄多竒字方朔金門有諫書¶
相望西橋應不逺莫教風雨往来疎¶
　林　炫(四首/)¶
<pb:KR4h0156_WYG_040-5b>¶
　　　炫字貞孚閩縣人尚書庭㭿子正徳甲戌進士¶
　　　歴官通政司㕘議有榕江集¶
　　傷歌行¶
楚人不識鳳謂是五色雞魯人不識麟謂是麕而蹄天¶
時茍不值賢聖終見嗤爰居避海風享祀將奚為寄言¶
明哲士樂命安蓬閨¶
　　有感用杜韻¶
將帥承新渥軍儲惜去年似聞千里霧猶蔽九重天貴¶
<pb:KR4h0156_WYG_040-6a>¶
戚爭開府烽煙近到邊玉關何日閉遺恨自張騫¶
　　十四夜月¶
今夜揚州月清光已勝前遥升滄海外先到客亭邊雲¶
度同飄忽風来一灑然細瞻金粟影猶少半分圓¶
　　次韻贈朱青岡太守郊行¶
聞得農人語鶯花未足憐夕陽牛背笛春雨郭東田政¶
簡官如水時豐俗自便村村鳴社鼓歡喜說今年¶
　孫　存(一首/)¶
<pb:KR4h0156_WYG_040-6b>¶
　　　存字性甫滁州人正徳甲戌進士歴官河南左¶
　　　布政使有豐山集¶
　　劉都幕泉亭¶
濫泉沸山巔氿泉迸山足一鷺飲東泉飛向西泉浴¶
　周　在(四首/)¶
　　　在字善卿太倉州人正徳甲戌進士除知寳坻¶
　　　縣擢陜西道御史歴官浙江右㕘政有燕京逮¶
　　　事録行臺紀興¶
<pb:KR4h0156_WYG_040-7a>¶
　　　(詩話善卿獨攄胸臆不事規橅正如繁音/迭奏忽聆于蒍于曲縱無妙理具足清機)¶
　　悼陳司李(保定推官被姦/民誣奏死于獄)¶
灼灼木槿花楚楚蜉蝣羽朝陽耀容華日夕不知處人¶
生非金石誰能不銷腐昨日同舍人今朝成糞土死者¶
已無知生者徒自苦獨坐掩圜扉哀哀淚如雨¶
　　秋夕感懐¶
月轉虚簷向夜闌孤臣不寐望回鑾重門擊柝聲何急¶
半壁殘燈影亦寒梁獄久淹書未上齊廷難遇瑟休彈¶
<pb:KR4h0156_WYG_040-7b>¶
凌風欲借仙槎去天上銀河水定乾¶
　　初下詔獄作¶
薄宦叨民牧窮囚與冦鄰(撫監有官民之分官監稍潔/予獨下民監與强盜重囚雜)¶
(處/)不辭羅法網直恐玷儒紳縲絏嗟何罪遭逢慨不辰¶
鄒陽書未上賈傅䇿誰陳日有泥塗辱旁無骨肉親吟¶
鬚經鎖斷鞭血汚衣新野薤晨充饌乾蘆夜作茵亂蠅¶
沾食穢毒蝎螫膚辛厄似樊籠鳥危如涸轍鱗經旬忘¶
盥櫛長日足悲呻竊共人愁語徒勞吏怒嗔獨行良踽¶
<pb:KR4h0156_WYG_040-8a>¶
踽羣吠尚狺狺薄力誅求困虚情鍛鍊真株連殊未已¶
文致竟無因理直終何補錢多信有神虎翻令傅翼象¶
莫顧焚身禍已延吾黨寃猶念此民病亡俱老弱瘦死¶
半飢貧地下多新鬼天涯少故人禁嚴消息絶家逺夢¶
魂頻自笑心如鐵相看淚滿巾尚祈欽恤詔指日下楓¶
宸¶
　　閨怨¶
江南二月試羅衣春盡燕山雪尚飛應是子規啼不到¶
<pb:KR4h0156_WYG_040-8b>¶
故鄉雖好不思歸¶
　桑　溥(一首/)¶
　　　溥字伯雨濮州人正徳甲戌進士歴官按察使¶
　　榆林道中¶
迢遞榆關道西風卷客旌寒沙迷古塞落日下孤城水¶
險遮蕃騎山髙列漢營君王方偃武邊將莫言兵¶
　顧可久(一首/)¶
　　　可久字與新無錫人正徳甲戌進士歴官廣東¶
<pb:KR4h0156_WYG_040-9a>¶
　　　按察副使有洞陽集¶
　　秋懐¶
異域滄溟上孤城斥鹵中經過稀漢使託處雜黎戎最¶
苦黄茒瘴兼愁鐵颶風(集本作日逺天何/際雲荒秋不窮)誰能忍羇旅¶
轉泊逐飄蓬¶
　李　濓(九首/)¶
　　　濓字川父祥符人正徳甲戌進士授沔陽知州¶
　　　遷寧波府同知終山西按察僉事有嵩渚集(廖/鳴)¶
<pb:KR4h0156_WYG_040-9b>¶
　　　(吾云川父詞藻俊拔迥出塵表有俞汝成/云川父詩率意走筆不事鍛鍊  古朴風)¶
　　　(詩話嵩渚集凡百卷最稱繁富然不甚剪裁其/持論以明初吳中四傑為歸求其神似未免類)¶
　　　(桓宣武之擬/劉太尉也)¶
　　游呂公洞¶
窈窕呂公洞逶迤玉泉側澗流緬松門石梁亘雲壁始¶
入日匿影徐轉天漏白靈窟度縈迴細徑縁欹仄杖邊¶
霏漸分衣上霰微積紫芝敷異芬瑶草弄明色窮猨倒¶
窺人仙鼠飛避客遥遥薜蘿隂嫋嫋蒼翠夕金膏欣可¶
<pb:KR4h0156_WYG_040-10a>¶
餐石髓恨難識意愜諸妄遺神超萬縁釋伊予事沈冥¶
夙負山水癖曩聞呂仙名兹覽修真跡丹爐滅灰燼石¶
牀有苔蝕一遊洞庭波千載杳消息珪組知爾忘煙霞¶
恣所適私哂名利心䠥&KR0887;竟何益¶
　　雪竇寺妙髙臺¶
吾聞妙髙臺海涌金芙蓉上有萬古苔虎豹留其蹤日¶
月挂天柱煙霞韜石峰所嗟異僧去寂寞青山鐘¶
　　含珠林¶
<pb:KR4h0156_WYG_040-10b>¶
佛有舍利珠瘞之海東石夜来九龍爭風雨拔林柏六¶
丁紛呵䕶寳物安所宅至今月黒時光騰幾千尺¶
　　石竇¶
石竇海眼通乳泉四時洩仰睇杳而深誰剜翠屏裂青¶
噀千峰雲白含萬年雪膏砂原異竅鳥䑕或同穴¶
　　桃花坑¶
髙僧飛錫地錦石名桃花吾非勾漏令乃此逢丹砂雲¶
中吠仙犬洞底流胡麻定有逃秦者人煙隔暮霞¶
<pb:KR4h0156_WYG_040-11a>¶
　　太原中秋¶
紫塞中秋月青天萬里情他鄉一尊酒獨對太原城水¶
霧戎戎合隂蟲故故鳴雁門諸戍苦莫遣照邊營¶
　　春興¶
碧草城南路不分野人詩思正紛紜聊隨謝客㝷幽壑¶
何必桓譚識古人春日苦躭新秫酒洞天思謁大茅君¶
東風吹起花如霰腸斷梁臺日暮雲¶
　　秋懐¶
<pb:KR4h0156_WYG_040-11b>¶
瀟湘楓落鱖魚肥楚客懐歸未得歸頻憶鳳城詢北使¶
尚聞龍舸駐南畿驚心關塞旌旗動旅食江湖諫疏稀¶
本乏涓埃禆郡國擬將生事付漁磯¶
　　良鄉道中¶
沙雁衝車起洲鶯隔岸聞暮看霞氣近疑是漢宮雲¶
　蔣山卿(九首/)¶
　　　山卿字子雲儀真人正徳甲戌進士授工部主¶
　　　事諫南巡廷杖謫南京前府都事歴刑部郎中¶
<pb:KR4h0156_WYG_040-12a>¶
　　　出知河南府改潯州再改南寧升廣西㕘政有¶
　　　南泠集(顧華玉云子雲詩天才溢發可歌可感/使將来者見之則凡餖飣其字雕刻其)¶
　　　(文艱深其思抝曲其體不發于情而并氣格音/節亡之者皆可怛然省矣  俞汝成云南泠達)¶
　　　(生有容徳詩似其人咀王元美云蔣子雲如白/蠟糖看似甘美不堪  嚼  顧𤣥言云㕘政才)¶
　　　(華朗邁五言學/杜恨乏竒語)¶
　　　(詩話子雲詩如水精淨域盡埽游塵微嫌境太/淺爾子三人孝常孝若孝彧皆能詩吳山遥入)¶
　　　(戸江水近通渠孝常句也鴈度三更月烏栖獨/樹霜孝若句也夕陽新雨後明月落潮時孝彧)¶
　　　(句也雖未出/羣亦自濟濟)¶
<pb:KR4h0156_WYG_040-12b>¶
　　門有萬里客¶
門有萬里客駕言發京都問客京都来世事比何如公¶
車待詔士北闕新上書崢嶸片言合恩寵一朝殊升君¶
白玉堂上君黄金塗賜與出内藏宅第夾皇居華榱鏤¶
璧璫文牕結綺疏珠履竝侍從紫衣備走趨髙門平旦¶
開飛葢已填衢官爵入掌握才俊待吹嘘顧盼遺光彩¶
俯仰生榮枯貴盛豈不羨尊幸古来無天運相代謝日¶
月有盈虚時命茍未逢進取何所圖執㦸疲揚雄文園¶
<pb:KR4h0156_WYG_040-13a>¶
病相如今君守寂寞辛苦徒嗟吁(陳緯度云此篇/葢為蘿峰而作)¶
　　雜感¶
吾聞青海外赤水西流沙神人生鳥翼蓬首亂如麻出¶
入乗兩龍左右臂雙蛇中有不死藥竒麗更紛葩琅玕¶
墜珠英玕琪散瑶華雙雙交相并文文自交加我願從¶
之游萬里跡非賖但恐非人類夀命其奈何¶
　　夏日田園即事(二首/)¶
沈沈夜来雨泱泱川上平田家趁時作驅牛急晨耕遥¶
<pb:KR4h0156_WYG_040-13b>¶
遥阡陌間肅肅老少并札札耒與耜吚吚桔槔聲紆迴¶
野水入綿延禾稼盈劬苦事一時倏忽見秋成四體雖¶
云疲所貴惟此生此生各有分胡乃不自營寥寥千載¶
下寧知沮溺情¶
東菑耘事畢老翁自閒閒鼓腹何所知徘徊墟落間斜¶
日上髙原一望江南山搴林玩柔荑涉澗弄潺湲欣然¶
適其適日黒始来還了無一可說呼兒掩柴關¶
　　燕歌行¶
<pb:KR4h0156_WYG_040-14a>¶
清霜落木寒蕭森白日既匿光景沈關山迢迢絶信音¶
目極千里傷人心念君他鄉久滯淫長夜展轉憂難任¶
空閨寂寞愁錦衾涕零如雨不可禁泠泠纎指彈鳴琴¶
張弦促柱發哀吟月明洞戸流清隂涼風飄颻吹我衿¶
起看樹上雙棲禽雄鳴雌飛守故林我何㷀㷀獨至今¶
　　漷縣晚行¶
漠漠平沙闊荒荒白日低朔雲孤鴈度昏樹亂鴉棲戍¶
鼓聽猶隔村煙望欲迷關山有戎馬憐爾尚征西¶
<pb:KR4h0156_WYG_040-14b>¶
　　八月十五夜懐京中舊遊¶
今夕那無月他鄉獨上樓兵戈添白髪幕府滯清秋對¶
酒傷前事尋詩數舊遊呼童把官燭漏盡不能休¶
　　送林以乗赴任江西僉憲(并序/)¶
　　　正徳已夘上將南巡予與以乗孟循同上疏忤¶
　　　㫖下獄且被責貶而孟循死矣今上即位召還¶
　　　京方忻㑹晤而以乗有兹擢感舊叙别愴然興¶
　　　懐凡二十六韻¶
<pb:KR4h0156_WYG_040-15a>¶
先帝昔巡幸小臣同上書事危攀折檻情切止乗輿未¶
得陳丹悃空令伏玉除天心那可問皇怒竟何如氛霧¶
昏霾久雷霆震擊餘傷魂逮囹圄鞭血濺衣裾半刺猶¶
憐爾孤遊孰起予聫翩嗟去國蕭索苦離居聖哲臨宸¶
極清明開太虚王綱重照洗姦孽盡誅鉏紫詔恩初降¶
蒼生憤始攄逐臣皆見召舊故復相於禁闥還通籍官¶
曹竝直廬感時唯涕淚歎逝重欷歔從宦心俱嬾求名¶
術本疎祗應旅進退敢望獨吹嘘翻怪無鳴鶴堪憐似¶
<pb:KR4h0156_WYG_040-15b>¶
戲狙十年才易組六月便驅車去作長途别行將大暑¶
袪涼雲停碧樹渌水汎紅蕖南國秋風早西江白露初¶
霜威迎獬廌月冷改蟾蜍世路多欹側斯文有卷舒身¶
須混涇渭譽欲等璠璵霄漢看鷹隼江湖覓鯉魚與君¶
生死分分手一躊躇¶
　　南巡歌¶
萬乗回鑾出楚關遥聞鳳吹百花間聖心不為閒遊豫¶
千里河山一月還¶
<pb:KR4h0156_WYG_040-16a>¶
　薛　蕙(四十四首/)¶
　　　蕙字君采亳州人正徳甲戌進士授刑部主事¶
　　　改吏部歴貟外郎中以議大禮下詔獄㝷復職¶
　　　未幾罷歸屢薦不出有西原集(徐子元云君采/俊麗康樂殆不)¶
　　　(是過詞王子正云西原窮探載籍采擷英華程/古摛  超入魏晉晚乃刋落繁華潛心性命造)¶
　　　(詣深邃自得實多今之人但知為詩人已耳風/文徵仲云西原先生詩温雅麗密有王孟之)¶
　　　(樂府歌詞追躅漢魏時何大復李空同文章重/天下摛詞發藻凌轢漢晉朝野翕然尚之先生)¶
　　　(雖稍後出而聲華望實略相曹耦子唐應徳云/薛詩從瞿老書来得虚靜語  李  西云西原)¶
<pb:KR4h0156_WYG_040-16b>¶
　　　(尚則元風聿袪末習潄羣籍之芳潤擷百氏之/英旉一時詞囿邈焉寡儔  王元美云薛君采)¶
　　　(如宋人葉玉幾奪天巧又如倩女臨池疎花獨/笑  穆敬甫云薛公理學著稱詩亦有致  顧)¶
　　　(𤣥言云考功詩譬之馬飾金羈連翩躞蹀穏步/康莊了無跼蹐之跡  黄清甫云薛詩吐辭秀)¶
　　　(潤布意密緻而調合作者名篇實多其咏懐則/取法於嗣宗雜詩則準的於景陽游仙則規摹)¶
　　　(於景純雖不逼似庶幾太康之音人蔣仲舒云/薛詩如刻錦雲霞疊石島嶼欲以  巧而擬自)¶
　　　(然未及大觀能無激賞閒作沖澹若落花游絲/情致可喜稍更骨氣便復無儔矣  陳仲醇云)¶
　　　(薛公詩一毫塵垢不入筆端由其胷中曠達無/染故也  陳卧子云君采詩如貴主初降雲軿)¶
　　　(鸞輅縣珠編貝自然莊麗令沈山子云君采詩/泓崢蕭瑟如鼓丘中之琴  人神往  鍾廣漢)¶
<pb:KR4h0156_WYG_040-17a>¶
　　　(云君采五言兼大小謝之長五律綜初盛唐之/妙長句則效李頎長律則宗子美絶句小詩亦)¶
　　　(多妙/諧)¶
　　　(詩話薛公南巡諍吏大禮正人條達詞華淵源/理學古詩自河梁以暨六朝近體自神龍以迄)¶
　　　(五季靡不句追字琢心摹手追斂北地之菁英/具信陽之雅藻兼迪功之精詣卓然名家又云)¶
　　　(君采年十二能詩王子衡謫判亳州賞之曰可/繼何李故其詩云束髪從師王浚川文章衣鉢)¶
　　　(幸相傳爾時評我李何似白首摧頽只自憐其/與用修論詩云近日作者摹擬蹈襲致有拆洗)¶
　　　(少陵生吞子美之謔求近性情無若古調直以/沿流討源自許晩年究心講學於詩不師擊壤)¶
　　　(尤人/所難)¶
<pb:KR4h0156_WYG_040-17b>¶
　　君子行¶
君子思危懼不終日衆人居安沒齒自逸君子思退如¶
迫于淵衆人思進如逐于田損益之變何其相反茍非¶
明智孰能及逺人知其終莫知其始吉凶之萌鮮不由¶
已上天無私何怨何親福不擇家禍不索人道有險易¶
事有從違嗚呼小子慎爾所之¶
　　善哉行¶
来日大難痛心疾首今日為樂莫懲其後大難如何昊¶
<pb:KR4h0156_WYG_040-18a>¶
天不嘉吉凶有時人莫之知鹿之游斯在彼中野庖人¶
調和將以為脯翩翩白龍好是魚服豫且射之載中其¶
目少康出畋不復其舍戎王朝卧迺縛尊下式戒在斯¶
式備在終匪戒匪備害于其躬天命戾止匪夙則莫勉¶
爾在位無俾天怒¶
　　效阮公詠懐(七首/)¶
翔鶤赴長飇翩翩戾髙冥舉翮覆白日伏頸雲間鳴顧¶
謝野田雀黽勉營此生與子各殊塗無用相譏評¶
<pb:KR4h0156_WYG_040-18b>¶
飄風振𤣥幕若木零朱華六龍匿西山濛汜揚其波翩¶
翩市中子於心太回衺不見顦顇色但聞慷慨歌卑危¶
誠未逺禍亂豈在多人人恤其私安能尚顧他已矣勿¶
重陳嗟予可奈何¶
朝登古臺上遥望大河隂朱明来自南隆暑倏已臨丹¶
霞曜陽景渥露霑𤣥林炎風振曽柯鳴蟬響哀音四時¶
代終始變化迭相㝷盛長固殊昔遲暮方在今感物切¶
悲情愾歎傷我心¶
<pb:KR4h0156_WYG_040-19a>¶
生才良不幸處世誠獨難揚蛾興妒階懐璧賈罪端靈¶
均既見放韓非亦自殘奉身失所從慷慨使我歎¶
天上何所有上有九重臺日月闢房牖河漢界兩階白¶
虎夾路隅青龍啾啾啼五嶽當束脯四海充一杯衣裳¶
被雲氣左右結雙蜺彗星垂為帶北斗束為觿舉足歴¶
顥蒼往往不復迷朝集扶桑東夕降若木西¶
守道遺榮利趨物喪其真詘伸難竝觀髙尚良可倫不¶
見𤣥廬子精神已無存煌煌口中珠含此誰為珍富貴¶
<pb:KR4h0156_WYG_040-19b>¶
焉足求甘我賤與貧¶
朝游東海上親見安期生袖攜麻姑書揖予上天行忽¶
忽從之去一舉陵太清白榆何歴歴桂樹亦青青朱爵¶
七十二鼓翼相和鳴玉女顧我笑執手戲紫庭萬嵗同¶
娛樂天地長齊并¶
　　游仙¶
精衛填東海㷀㷀累形軀哲人匡宇宙天命不可須聞¶
有山林士棄世以自娛願言從之游齋潔練羽書丹池¶
<pb:KR4h0156_WYG_040-20a>¶
可止渴晨餐咀雲珠度紀諒非難去去勿躊躇¶
　　贈孟望之(二首/)¶
昔余與君子未見心相知邂逅在今辰果若平生時願¶
得結歡好贈子以新詩含意未及申行行復何之念當¶
從此去傍徨出郊畿行人倦往塗終言與我違倉卒執¶
手間歎息空相持媿無晨風翼送子起翻飛¶
踟蹰郊野外白日匿西山行人去有期安得久周旋請¶
為游子吟與子結纒緜憂来動人心惻愴不能言言念¶
<pb:KR4h0156_WYG_040-20b>¶
平生友意氣非徒然行役不足辭貧賤非所憐君其篤¶
明信慰我心惓惓¶
　　田中築舍修治樹藝¶
莊生卧濠梁范子去海隅行止信難侔逺跡要不殊伊¶
予慕棲遁脫冠歸里閭卜宅近郊坰葺宇就田廬南榮¶
面崇岡北牖背幽墟雖非山水地取樂自有餘築牖仍¶
先趾穿池即故渠林木盡舊行圃畦皆曩區寡欲罕所¶
營衆美亦云俱爵禄無常位貧賤亦安居豈惟畏淹留¶
<pb:KR4h0156_WYG_040-21a>¶
得以免憂虞懽此平生情永言焉可渝¶
　　丙子十月二十八日初發鄉邑述征有作¶
旅宦忝從事卧疴輟歸田俛仰似昨日荏苒踰三年末¶
路謝貞素積習慚寅縁整駕别鄉邑薄言重徂遷瞻途¶
背梁宋振䇿指幽燕昔往遺維縶今来就糾纒豈伊行¶
役歎畏此平生諐嬰世迫物累撫化懐冥筌齊契百年¶
内髙揖千載前慮存跡匪虧意愜道仍全斯言俟明哲¶
因歌遂成篇¶
<pb:KR4h0156_WYG_040-21b>¶
　　月夜坐憶¶
明月三五時流光千里外虚館風冷冷寒墀霜靄靄不¶
見南樓客徒憶西園葢懽酒無盈觴憂襟有餘帶沈吟¶
靜夜思緬邈佳人㑹(陳卧子/云俊雅)¶
　　詠燭¶
客醉北堂上花生夜戸中色亂歌梁月影弄舞衣風珠¶
簾照不隔羅幌映疑空願得陪長讌相看曲未終¶
　　雜詩(二首/)¶
<pb:KR4h0156_WYG_040-22a>¶
植草㑹成蔓種木當為株休咎豈虚生景響不相踰呂¶
生釣竒貨蘇子挾隂符六國假相印萬戸割名都一朝¶
計不售倉卒䝉罪辜狙詐適自困傾巧定焉如生時諒¶
非榮既沒辱有餘達人安貧賤貴欲弭禍樞¶
玉以采自斲丹以澤自銷髙才耀當時荼毒竟相招傅¶
子感飛蛾張公喻鷦鷯思患豈不微履險果焉逃嗟哉¶
世路間覆轍常所遭千金憚垂堂胥靡易登髙願隨方¶
外士杖䇿歸蓬蒿¶
<pb:KR4h0156_WYG_040-22b>¶
　　舟中看雨¶
微照下亭皋輕雲翳川曲一望春波上蕭條煙雨緑餘¶
花飄近渚衆鳥喧深竹借問同行子何處停舟宿¶
　　日暮¶
日暮坐東軒直望西山曲白雲藹藹至雨我牕前竹兹¶
晨憚隆暑披衣廢朝沐徙倚乗夕涼清風散炎燠大象¶
斡流行變化一何速日新諒無取年長祗多辱古人善¶
補過嗟爾當自勗¶
<pb:KR4h0156_WYG_040-23a>¶
　　北征¶
地闊塵沙外天寒霜露中燕雲常少日朔氣自兼風夢¶
斷南樓鳥愁隨北向鴻淹留憶攀桂辛苦歎飄蓬¶
　　九日同何仲黙出郊¶
九日登髙㑹同人載酒来寒城一以眺秋色正堪哀零¶
雨晨初霽浮雲午未開南飛有鴻鴈為爾立徘徊¶
　　答王允升省中對雨見憶之作¶
康樂愁霖唱平原苦雨詩故人歌此曲贈我慰相思薜¶
<pb:KR4h0156_WYG_040-23b>¶
茘垂青閣芙蓉汎緑池今朝一樽酒最恨不同持¶
　　送毛敬父之廬州¶
北峽吞淮口東陵控海隅霍山分岳鎮肥水混濡須從¶
事之官逺觀風問俗殊廬江多小吏應候府中趨¶
　　七月十五夜對月¶
嫋嫋涼風夕紛紛零露時秋来看明月風露已如斯况¶
對西園酌兼懐康樂詩山中有桂樹今夜足相思¶
　　六月八日西闕遇雨¶
<pb:KR4h0156_WYG_040-24a>¶
窈窕西清内參差水殿連歸雲向平樂飛雨集甘泉明¶
月裁班女迴風唱麗娟龍池初望幸来往木蘭船¶
　　重游蕭氏園¶
别此真如昨重游換物華粉滋曾倚竹紅淺舊看花沙¶
阪縈林曲山籬逐水斜城南咫尺路未覺往来賖¶
　　負郭¶
負郭茅堂小臨溪竹圃斜山樽移野客魚網曬鄰家荒¶
徑封殘雪疎籬透晚霞預思春到日著處種桃花¶
<pb:KR4h0156_WYG_040-24b>¶
　　𤣥明宮後圃石山¶
出郭仙城近探幽福地遥珠林行窈窕錦石上岧嶤雲¶
裏仙人酒山中玉女簫蓬莱去何許東望海邊潮¶
　　村居¶
寂寞村居僻荒蕪草徑深飛蓬来曠野啄木響空林薄¶
落聊凝望清江正苦吟此生甘落魄自笑果何心¶
　　送周子賢按貴州¶
萬里牂柯路炎洲百粤南懸梯穿鳥道流沫下龍潭赤¶
<pb:KR4h0156_WYG_040-25a>¶
坂黿鼉出𤣥厓日月含虹霓蒸海氣煙霧灑春嵐飛&KR1702;¶
縁篁竹垂猨墮石楠橘花香細細藤刺緑毿毿嶺外青¶
驄馭臺中白筆簪秦冠髙鐵柱漢節照金函行邁應多¶
暇登臨素所耽江山吟謝客物色助清談送逺都無緒¶
憂時且不堪安危廷諍地遲子促朝㕘¶
　　送劉遵教赴河南僉事兼河北兵備¶
暫輟臺中妙兼分閫外名兩河開幕府萬里作長城卻¶
縠真堪帥穰苴本善兵追奔立表待傳檄據鞍成盜賊¶
<pb:KR4h0156_WYG_040-25b>¶
空三輔煙塵掃北平閭閻無夜警部曲有春耕風勁吹¶
龍角雲輕抱翠旌遥瞻猛將氣偏逐使君行¶
　　寄崔内翰¶
病起身仍健秋来興不孤心情那可減肺氣欲全蘇蟻¶
穴依牀席蛛絲織畫圖褰帷窺物色倚杖理荒蕪撥悶¶
憑詩卷忘形付酒壺昔賢遺軌躅餘力誓馳驅良史傳¶
經術髙才繼典謨赤鯨凌海水翠鳳上天衢仙籍通羣¶
帝文星近六符馬遷慙實録劉向謝醇儒𤣥覽来神契¶
<pb:KR4h0156_WYG_040-26a>¶
冥捜入奥區蓬莱披琬琰太乙下虚無顧我惟書肆知¶
君類說郛憲章崇闕里辭賦陋鴻都東魯宮牆閟西京¶
戸牖殊百家流汎濫六藝混泥塗未覩崩頽振深思筆¶
削扶飛騰愁失墜衰颯迫號呼落落親朋逺悠悠嵗月¶
徂提攜如有分終願託微軀¶
　　送楊石齋¶
社稷功成後山林避寵年遭逢誰可竝出處獨超然反¶
側當前日經綸邁昔賢殷憂興聖主至治格皇天凶豎¶
<pb:KR4h0156_WYG_040-26b>¶
同摧朽蒼生盡解懸廟謨隨指顧臣節見周旋智勇千¶
夫敵勲勞百辟先賞仍虚裂土名已重凌煙握璽慚周¶
勃揮金笑魯連急流嫌盛滿介石慕貞堅許國心恒切¶
還鄉興偶牽留侯初相漢樂毅晚辭燕異渥絲綸數髙¶
風進退全草亭黄閣詔花簇錦江船水檻星橋側茅堂¶
雪嶺邊雲霞深緑野卉木富平泉事業存鐘鼎儀型照¶
簡編累朝瞻翊戴四海憶陶甄白首歸休記青春送别¶
筵衣冠望行色端不異登仙¶
<pb:KR4h0156_WYG_040-27a>¶
　　寒食對雨遣悶¶
一百五日春已深閉門風雨晝隂隂乍飛燕子濕無那¶
欲折桃花嬌不禁歸去久淹滄海興愁来端擬白頭吟¶
天涯節序堪愁思(一作厭見/繁華節)更遣蕭條斷客心¶
　　贈繼之¶
長安城中不可留風塵日日使人愁上書解綬我將去¶
拔劒出門君且休五岳登臨幾兩屐三江来往一扁舟¶
東西南北好行樂與爾相隨萬里遊¶
<pb:KR4h0156_WYG_040-27b>¶
　　孫氏沱西别業¶
巴陵西来沱水深水邊樓閣長(一作/自)隂隂黿鼉夜出洞¶
庭岸虎豹晝啼雲夢林鼓枻乍逢漁父笑搴舟時聽越¶
人吟卜居何日從公去擬向桃花處處㝷(一作避地欲/從何地隠買)¶
(山須就/此山岑)¶
　　流觴渠¶
流觴泛激水手攬跳波濕恰怪杯行遲風吹忽相及¶
　　雲洞¶
<pb:KR4h0156_WYG_040-28a>¶
洞門雙玉扇隔岫窺雲霧裊裊三石梁苔滑不敢度¶
　　折楊栁¶
三月盧龍塞沙中雪未乾朝来折楊栁春色憶長安¶
　　涼州詞¶
隴西西去抵涼州邊塞蕭條處處愁青草不生青海曲¶
黒雲常聚黒山頭¶
　　皇帝行幸南京歌¶
燕姬玉袖抱箜篌馬上常隨翠輦游春来照影秦淮水¶
<pb:KR4h0156_WYG_040-28b>¶
愛殺江南雲母舟¶
　　雪¶
緑水初冰百子池飛花正滿萬年枝君王夜醉瑶臺雪¶
侍女冬歌白苧詞¶
　　春日漫興¶
二月黄鸝滿樹飛歌㗋宛轉世間稀謝公雖有東山妓¶
不及儂家金縷衣¶
　顧　&KR1729;(三首/)¶
<pb:KR4h0156_WYG_040-29a>¶
　　　&KR1729;字英玉上元人璘之弟正徳甲戌進士除南¶
　　　京工部主事改兵部歴郎中謫知許州遷温州¶
　　　府同知升山東按察僉事終河南按察副使有¶
　　　寒松齋存稾¶
　　　(詩話英玉為東橋從弟東橋詩有落魄吾家蘇/季子風流南郡小馮君葢謫牧許州時所寄也)¶
　　　(東橋闢息園以延賔客載酒促膝諸亭朋簪滿/座伎樂雜陳而英玉居隔一牆臨街小樓曰寒)¶
　　　(松齋者坐卧其上訓童子以自給/所謂名教之外别有風猷者邪)¶
　　再游石門洞¶
<pb:KR4h0156_WYG_040-29b>¶
蒼然括東山百里縈青碧石門忽中斷窈窕開仙宅遥¶
窺日月深却轉煙霧隔中天屹樓居星斗挂几席芳巖¶
眩綺繡叢巘圍蒼壁山鬼不避人驚猨嘯窺客披榛上¶
孤亭竒觀壯心魄穹崖倚天懸瀑水半空射髙流横雜¶
佩直下垂疋帛分作四山喧散為千頃澤初冬天未寒¶
晨曦映嵐赫重来意彌眷獨往任所適信美愜心期胡¶
為老行役終然脫塵網髙舉凌風翮¶
　　游西山宿廣智寺待月¶
<pb:KR4h0156_WYG_040-30a>¶
本来游客意欲與月明期碧海深何許清光望轉遲草¶
香聞露墜林暗見星垂幸對尊中酒殷勤坐不辭¶
　　夀州題壁¶
去郡今千里還家尚幾程春風楊栁色相送石頭城¶
　劉天民(五首/)¶
　　　天民字希尹歴城人正徳甲戌進士除戸部主¶
　　　事諫南巡受笞闕下改吏部諫大禮又受笞歴¶
　　　文選郎中調知夀州累遷河南按察副使改四¶
<pb:KR4h0156_WYG_040-30b>¶
　　　川以計典罷有函山先生集¶
　　　(詩話函山諫草兩陳再笞闕下其調知夀州也/故事京官外謫出都時以眼紗自蔽過部門選)¶
　　　(人擁其馬不得前函山擲紗于地曰吾無媿於/官俾汝輩見吾面目可耳蔡鶴江送以詩云元)¶
　　　(祐黨人滄海外貞元朝士曉星前王耕原送以/詩云君不見盤中紫脂蟹疇昔横行今安在又)¶
　　　(不見坐上虎皮裀當年負嵎思殺人世間反覆/那可數鄙夫何事用心苦葢以刺讒人也晚又)¶
　　　(以計吏罷憤懣不平恒逃于詞曲有云把俺這/沒嫂嫂的陳平也串下一個招李中麓毎稱之)¶
　　漳河¶
雲寒不離水騰作漳河霧葭菼稅嚴霜蒼茫未能渡斥¶
<pb:KR4h0156_WYG_040-31a>¶
鹵際廣野望之迴積素憶昔趙魏時兵馬日馳騖公子¶
納遊俠結轍滿皇路佐國無定謀中原徒指顧享費壯¶
士金招延詞客賦豪華坐銷爍曽如草頭露坐食三千¶
人化為萬年墓哀哉丘中墟遺蹤遍狐兔¶
　　巴田¶
巴田不成井逐壟細開塍灌水分山溜燒畬去野艿三¶
時勤不輟八口飽方能寄謝當塗子民心未有恒¶
　　謝豹¶
<pb:KR4h0156_WYG_040-31b>¶
謝豹豈人化哀鳴自可憐無端啼永夜不為客孤眠悄¶
悄風歸樹娟娟月在天訴深情轉劇血盡眼將穿¶
　　渭南道中用韻答黄汝厓方伯¶
隴水秦關道路均春風花栁著行新烏巾斜日久折角¶
白酒誰家堪入脣晚嵗始醒蝴蝶夢故園今返鹿麋身¶
天涯尺牘勞相問猶是漁磯舊友人¶
　　宮詞¶
黄花細雨掩金鋪罷却鍼工一事無才報成雙又分去¶
<pb:KR4h0156_WYG_040-32a>¶
人間博戲等樗蒲¶
　鍾　梁(一首/)¶
　　　梁字彦材海鹽人正徳甲戌進士授刑部主事¶
　　　進郎中諫南巡杖闕下㝷出知濟南府乞歸用¶
　　　薦補南昌知府有西皋集¶
　　感事¶
師老寒潮上民勞烈火中是誰司國計何以慰宸聰憤¶
世多才子平戎少令公杞人憂不細掩袂向東風¶
<pb:KR4h0156_WYG_040-32b>¶
　林春澤(二首/)¶
　　　春澤字徳敷候官人正徳甲戌進士授戸部主¶
　　　事遷貟外謫寧州同知歴吉安通判肇慶同知¶
　　　召為南京刑部郎中出知程番府有人瑞翁集¶
　　　(詩話百年上夀世曰徒然然或有過之者吾録/滕安卿詩既援崑山周大賔新昌呂翁粗舉其)¶
　　　(本末矣候官林太守徳敷百嵗有司為建人瑞/坊榮之集中喜𤣥孫生詩云傳家二十有三世)¶
　　　(老我百年仍四春葢即於是年卒萬厯癸未嵗/也徳敷子應亮戸部右侍郎孫如楚工部右侍)¶
　　　(郎/)¶
<pb:KR4h0156_WYG_040-33a>¶
　　次潞河作¶
朝發都城闉夕宿潞河舟雁落沙渚淨霜降菰蒲秋天¶
寒節物換河漢曉夜流回望郭隗臺黄金不可求廢興¶
已陳迹懐古心悠悠¶
　　中秋清源公署¶
萬里秋光旅夜清空庭倚杖轉傷情月明偏照干戈地¶
風冷唯聞鼓角聲東海魚龍俱寂寞南枝烏鵲尚飄零¶
天衣欲把思無力愁絶長安北斗城¶
<pb:KR4h0156_WYG_040-33b>¶
　陳九川(一首/)¶
　　　九川字惟濬别字竹亭又號明水臨川人正徳¶
　　　甲戌進士授太常博士坐諫南巡削籍世祖即¶
　　　位復官遷儀制司貟外轉主客郎中下詔獄謫¶
　　　戍鎮海衛尋放還有明水先生集¶
　　　(詩話明水釋褐忽曰漆雕開謂吾斯之未能信/吾可自信與遂上疏請告歸謁陽明講學及官)¶
　　　(博士與舒修撰梓溪夏貟外東洲萬主事五溪/共諫南巡一時有四君子之目既司主客為羣)¶
　　　(小所憎重獲罪可謂信道之篤而九/死不悔者也詩非所長亦小有韻致)¶
<pb:KR4h0156_WYG_040-34a>¶
　　題桃源圖¶
偶攜鄉里入山川一隔塵寰幾百年世上祗言秦網密¶
桃源也有不租田¶
　戴　欽(一首/)¶
　　　欽字時亮栁州人正徳甲戌進士官刑部郎中¶
　　　有鹿原集¶
　　同諸公寺中對雪¶
入寺金沙淨開林素雪飛風含珠閣動花傍藥闌輝酒¶
<pb:KR4h0156_WYG_040-34b>¶
伴能相覔春筵賞不違仙郎有髙唱轉覺和人稀¶
　張治道(四首/)¶
　　　治道字孟獨一字時濟長安人正徳甲戌進士¶
　　　授長垣知縣遷刑部主事有太微前後集(王子/衡云)¶
　　　(孟獨詩凌駕古今長篇如天馬行空壯王元美/云張孟獨如罵陣兵瞋目揎袖果勢  往  李)¶
　　　(時逺云孟獨七言優於五言/一時關中諸公當出其下)¶
　　與薛君采夜話¶
入夜杯仍把論交淚暗揮醉憐山(一作/城)月上愁對海雲¶
<pb:KR4h0156_WYG_040-35a>¶
飛江漢三年阻風塵萬事非故鄉南北逺猶恨不同歸¶
　　聞雁¶
何事天南雁春来又北飛為憂霜雪苦轉見羽毛稀江¶
漢愁余阻瀟湘笑汝違雲霄蹤跡異空有淚沾衣¶
　　白鷺¶
沙頭白鷺鷥飛向青山閣日暮行人稀還向沙頭落¶
　　清明日¶
草沒尚書履花迷御史驄長安佳麗處偏在曲江東¶
<pb:KR4h0156_WYG_040-35b>¶
　¶
　¶
　¶
　¶
　¶
　¶
　¶
　明詩綜卷四十¶
