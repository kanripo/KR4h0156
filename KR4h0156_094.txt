# -*- mode: mandoku-view; -*-
#+TITLE: 明詩綜
#+DATE: 2015-08-25 00:43:08.776932
#+PROPERTY: ID KR4h0156
#+PROPERTY: BASEEDITION WYG    
#+PROPERTY: JUAN 卷九十四
<pb:KR4h0156_WYG_094-1a>¶
欽定四庫全書¶
　明詩綜卷九十四¶
　　　　　　　　　　翰林院檢討朱彛尊編¶
　　　髙麗¶
　　　(静志居詩話髙麗文教逺勝他邦自元以前詩/曽經大司成雞林崔瀣彦明父選目録曰東人)¶
　　　(之文凡二十五卷度必有可觀惜無從訪求今/之存者僅㑹稽吳明濟子魚朝鮮詩選而已近)¶
　　　(又有人為王氏諸臣白冤可謂發潛徳之幽光/矣予更證以髙麗史東國通鑑東國史略殊域)¶
　　　(周咨録皇華集輶軒録訂其異/同補其疎漏論次稍加詳焉)¶
<pb:KR4h0156_WYG_094-1b>¶
　偰　遜(一首/)¶
　　　遜囬鶻人初名百遼世居偰輦河因以為氏家¶
　　　世仕元順帝時中進士歴翰林應奉文字宣政¶
　　　院斷事官選為端本堂正字恭愍王七年避兵¶
　　　東來賜第封髙昌伯改封富原侯有近思齋逸¶
　　　稿¶
　　山雨¶
一夜山中雨風吹屋上茅不知溪水長祗覺釣船髙¶
<pb:KR4h0156_WYG_094-2a>¶
　鄭夢周(三首/)¶
　　　夢周字達可髙麗迎日縣人初名夢蘭又名夢¶
　　　龍既長改今名恭愍王九年應舉擢第一人累¶
　　　官政堂文學進三司左使改進賢舘大提學知¶
　　　經筵春秋舘事兼成均大司成領書雲觀事初¶
　　　封永原君加封益陽郡忠義君為李成桂所殺¶
　　　梟其首于市籍其家後贈大匡輔國崇禄大夫¶
　　　領議政府事修文殿大提學兼藝文春秋舘事¶
<pb:KR4h0156_WYG_094-2b>¶
　　　益陽府院君諡文忠有圃隱集¶
　　　(詩話靖難君臣改修明太祖實録因方孝孺而/其父克勤循吏也乃沒其實黄觀景清修書傅)¶
　　　(㑹選而削其名且誣方先生叩頭乞哀觀於鄭/麟趾髙麗史夢周圖李成桂不克為芳逺所殺)¶
　　　(芳逺猶知贈官易名麟趾等亦直書其事是簒/竊之芳逺賢于長陵而下國之史官勝于楊士)¶
　　　(竒輩多矣/可歎也夫)¶
　　感遇¶
人心如雲雨翻覆在須㬰素絲變其色安能復厥初啞¶
啞羣飛烏集我中田廬雌雄竟莫辨涕泣空欷歔¶
<pb:KR4h0156_WYG_094-3a>¶
　　使日本書懷¶
水國春先動天涯客未行草連千里色(一作/緑)月共故鄉¶
明游說黄金盡思歸白髮生男兒四方志不獨為功名¶
　　偶題¶
赤葉明村徑清泉潄竹根地偏車馬少山氣自黄昏¶
　李　穡(一首/)¶
　　　穡字穎叔中征東省鄉試第一明年赴元廷試¶
　　　擢二甲進士授應奉翰林文字累官政堂文學¶
<pb:KR4h0156_WYG_094-3b>¶
　　　封韓山府院君進位門下侍中與鄭夢周同謀¶
　　　去李成桂放於韓州再放衿州徙驪興㝷封韓¶
　　　山伯卒諡文靖有牧隠集¶
　　早行¶
凌晨問前路曉色未全分帶月馬頭夢隔林人語聞樹¶
平連野霧風細繞溪雲異國堪愁絶南天無鴈羣¶
　李崇仁(一首/)¶
　　　崇仁字子安京山府人恭愍王時登第官至簽¶
<pb:KR4h0156_WYG_094-4a>¶
　　　書密直司事同知春秋舘事李成桂簒立以鄭¶
　　　夢周黨削職逺流有陶隠集¶
　　挽金太常¶
禮儀今太叔史學昔公羊四十人間世千秋地下郎空¶
庭餘敗草老樹逼(一作/耿)斜陽俯仰成陳迹經過只自傷¶
　李　詹(一首/)¶
　　　詹洪州人恭愍王時及第授藝文簡閱三轉為¶
　　　正言歴知申事¶
<pb:KR4h0156_WYG_094-4b>¶
　　雜咏¶
舎後桑枝嫩畦西薤葉稠陂塘春水滿稺子解撐舟¶
　權　近(一首/)¶
　　　近初名晉字可逺一字思叔號陽村髙麗秀才¶
　　　有應制集¶
　　　(詩話陽村至京師髙皇帝優禮待之賜衣賜食/爰命賦詩陽村先之以本國廢興之由道塗經)¶
　　　(過之所次之以本國離合之勢山河之勝與夫/鄰境之情形兼述東人感化之意既成精華炳)¶
　　　(蔚音響鏗鏘帝覽之稱歎因命與劉公三吾許/公觀景公清戴公徳彛張公信輩偕游南北市)¶
<pb:KR4h0156_WYG_094-5a>¶
　　　(來賔重譯鶴鳴醉仙諸樓帝又賜以御製三詩/此洪武丙子嵗事建文四年春朝鮮恭定王李)¶
　　　(芳逺令知申事朴錫下議政府鏤板以行於是/嘉靖大夫藝文舘提學國人李詹暨奉使翰林)¶
　　　(史官兵部主事金陵端木孝思均為作序而淮/南陸顒番陽祝孟獻題詩其後焉陽村賜游酒)¶
　　　(樓實録未之載予所見應制/集則天順元年朝鮮本也)¶
　　題鶴鳴樓¶
鶴鳴樓上久徘徊環珮珊珊緩歩來已喜清歌和寳瑟¶
况看纎手奉金杯南臨帝甸山河壮北對天門日月開¶
得被内臣宣聖澤六街三日醉扶回¶
<pb:KR4h0156_WYG_094-5b>¶
　權　遇(一首/)¶
　　　遇爵里未詳¶
　　竹長寺¶
衙罷乘閒出郭西殘僧古寺路髙低祭星壇畔春風早¶
紅杏半開山鳥啼¶
　金九容(一首/)¶
　　　九容初名齊閔字敬之安東人中進士拜三司¶
　　　左尹與李崇仁權近等上書都堂阻迎北元使¶
<pb:KR4h0156_WYG_094-6a>¶
　　　竄竹州召為左司議大夫終成均大司成㝷流¶
　　　大理衞有惕若齋集¶
　　　(詩話敬之年十六中進士國王命賦牡丹詩敬/之居首既因諫迎元使被流扁所居曰六友堂)¶
　　　(以詩酒自娛亦/瀟灑之士也)¶
　　江水¶
江水東流不復回雲帆萬里向西開菰蒲兩岸微風起¶
楊栁長堤細雨來别夢逺迷箕子國旅愁獨上楚王臺¶
行行見說巫山近一聽猨聲轉覺哀¶
<pb:KR4h0156_WYG_094-6b>¶
　趙云仡(一首/)¶
　　　云仡髙麗豐壤縣人恭愍王六年登第調安東¶
　　　書記累轉閤門舎人以刑部員外郎從王南幸¶
　　　遷國子直講歴全羅西海楊廣三道按亷使辛¶
　　　禑三年起授左諌議大夫辛昌立召拜僉書密¶
　　　直司事升同知恭讓王二年出為雞林府尹李¶
　　　芳逺簒立授江陵大都䕶府使以病辭又拜簡¶
　　　校政堂文學不授禄¶
<pb:KR4h0156_WYG_094-7a>¶
　　　(詩話云仡以典法郎退居尚州露隂山下自號/石磵棲霞翁出入騎牛超然有世外之想及轉)¶
　　　(判典校復退居廣州古垣江村營板橋沙平兩/院自稱院主敝衣草履與役徒同勞苦李氏簒)¶
　　　(立爵禄不受臨終自誌其墓云趙云仡本豐壤/人髙麗太祖臣平章事趙孟三十代孫恭愍代)¶
　　　(興安君李仁復門下登科歴仕中外佩印五州/觀風四道亦無聲績亦無過諐年七十三病終)¶
　　　(廣州古垣城無後以日月為珠璣以清風明月/為奠而葬于古揚州峩嵳山南銘曰孔子杏壇)¶
　　　(上釋迦雙樹下古今聖賢人豈有獨存者可謂/嶔竒跌宕之士考云仡仕恭愍朝非李氏得國)¶
　　　(之後以鄭氏/髙麗史為正)¶
　　即事¶
<pb:KR4h0156_WYG_094-7b>¶
荆門日午喚人開歩出林亭石滿苔昨夜山中風雨惡¶
一溪流水泛花來¶
　　　朝鮮¶
　　　(詩話髙麗朝鮮一也然王氏建國本名髙麗迨/李氏稱藩始更朝鮮未可以王氏死事之臣入)¶
　　　(之朝鮮也今以李芳逺襲位之後諸陪/臣别為朝鮮庶幾無戾通鑑綱目書法)¶
　鄭道傳(一首/)¶
　　　道𫝊官右軍總制使芳逺立召為奉化郡忠義¶
　　　君¶
<pb:KR4h0156_WYG_094-8a>¶
　　重九¶
故園歸路渺無窮水遶山圍第幾重望欲逺時愁更逺¶
登髙莫上最髙峰¶
　曹　庶(一首/)¶
　　　庶甞使明流金齒國道經五靈廟題詩¶
　　五靈廟¶
村南村北雨淒淒古廟靈風楊栁低十里江山看枕上¶
竹林深處午雞啼¶
<pb:KR4h0156_WYG_094-8b>¶
　鄭希良(一首/)¶
　　　希良爵里未詳¶
　　偶題¶
十年一劒逺平戎勲業蕭條歎轉蓬瘴氣曉來雲似墨¶
山容霽後雪為峰地連龍穴天多雨門對鯨波晝亦風¶
幾被故人吟桂樹客忩落莫傲歸鴻¶
　朴原亨(三首/)¶
　　　原亨官戸曹判書調刑曹判書¶
<pb:KR4h0156_WYG_094-9a>¶
　　　(詩話天順元年使朝鮮者翰林修撰呉陳鑑緝/熙太常博士㑹稽髙閏居平三年奉使則刑科)¶
　　　(給事中餘姚陳嘉猷世用四年奉使則禮科給/事中海鹽張寧靖之原亨凡三充舘伴靖之贈)¶
　　　(詩云朝鮮賢臣朴判書老成文/物非凡儒蓋其國中翹楚也)¶
　　登漢江樓次張黄門韻(二首/)¶
逺岫横如黛芳郊緑漸平歸鴉翻夕照啼鳥哢春晴暫¶
得新知樂還教别恨生闗山逾萬里何處望燕京¶
春光方浩蕩嵐翠轉霏微雪浪揺歌扇汀蘭襲舞衣素¶
鱗時潑潑輕燕已飛飛景物看如此從教緩緩歸¶
<pb:KR4h0156_WYG_094-9b>¶
　　渡大同江次韻¶
逺傳丹詔促行装暫駐星槎浿水陽江浦雪消春意動¶
郵亭日暖客懷長一杯且可酬佳節萬里無勞憶故鄉¶
野濶天低山似畫不禁詩思入蒼茫¶
　申叔舟(二首/)¶
　　　叔舟字汎翁自右弼善歴禮曹判書積官至議¶
　　　政府領議政以功封髙靈君有汎翁集¶
　　　(詩話考叔舟於景泰二年八月國人鄭麟趾進/髙麗史表修史官三十二人叔舟與焉書銜曰)¶
<pb:KR4h0156_WYG_094-10a>¶
　　　(中訓大夫集賢殿直提學知制教世子右輔徳/兼春秋舘記注官知承文院事臣申叔舟天順)¶
　　　(元年官議政府右贊成四年進左議政成化七/年十二月奉國令撰海東諸國紀書成作序書)¶
　　　(銜曰輸忠協策靖難同徳佐翼保社炳幾定難/翊戴純誠明亮經濟𢎞化佐理功臣大匡輔國)¶
　　　(崇禄大夫議政府領議政兼領經筵藝文舘春/秋舘𢎞文舘觀象監事禮曹判書髙靈府院君)¶
　　　(臣申叔舟紀書日本代序及八道六十六州頗/詳所著詩集二十卷孫從濩編寧都董尚書越)¶
　　　(使其國/為作序)¶
　　陽徳驛¶
北塞歸逺塗千里度陵谷日暮投陽徳舘宇半茅屋輕¶
<pb:KR4h0156_WYG_094-10b>¶
風吹枯枝短垣依斷麓雨歇低行雲山深聽鳴鹿坐久¶
正蕭然清溪走寒玉逺客自無寐呼童剪殘燭¶
　　次韻登漢江樓¶
綺席登樓迥春江碧玉流早梅香澗曲芳草滿汀洲賔¶
主歡情洽江山喜氣浮良辰須酩酊莫惜更遲留¶
　權　擥(三首/)¶
　　　擥由吏曹判書累遷右議政¶
　　　(詩話陳緝熙使朝鮮國人賦詩繼和者自朴原/亨申叔舟外有若仁順府尹寳文閣提學金守)¶
<pb:KR4h0156_WYG_094-11a>¶
　　　(温領議政鄭麟趾禮曹參判盧叔仝禮曹判書/洪允成兼成均司成金鈎金未左承旨曹錫門)¶
　　　(而權擥為之作序書銜曰吏曹判書集賢殿大/提學知春秋舘事後二年進議政府右賛成明)¶
　　　(年進右議政其序略云詩者人心之感物而形/於言也心之所感既不能無邪正故言之所形)¶
　　　(亦不能無是非惟聖人在上則人皆親被其化/以成其徳有以得夫性情之正故其所感而發)¶
　　　(於言者粹然無不出於/正矣其持論頗中繩尺)¶
　　登漢江樓(二首/)¶
南樓初縱目檻外俯長流雪盡落梅塢春深芳草洲湖¶
光晴灩灩山氣暖浮浮使節陪登眺斜陽更挽留¶
<pb:KR4h0156_WYG_094-11b>¶
城南一樽酒相對暮山青小艇横前渡孤帆落逺汀江¶
雲連復斷主客醉還醒落筆龍蛇動髙懷入窈冥¶
　　楊花渡次陳給事韻¶
山亭置酒近江湄興至頻傾白玉卮萬里歸來多客恨¶
一時登眺得神怡髙標已覺氷霜操新調還聞白雪詞¶
北去他年如記憶也應飛夢到遐陲¶
　尹子雲(三首/)¶
　　　子雲官都承旨¶
<pb:KR4h0156_WYG_094-12a>¶
　　登漢江樓次韻(三首/)¶
髙軒時暫駐勝地許相招詩律吟邊改愁懷醉後銷汀¶
花經雨動岸栁受風揺忽起中流興春心付短橈¶
何處窮遐矚丹梯近百層陽坡先有草隂壑已無氷美¶
景時相引風懷晚尚仍欲成賔主好觴詠正堪憑¶
風光觸處好春氣望中微山浄濃如畫江深緑染衣夢¶
隨蝴蝶亂心逐野雲飛人世難開口惟須倒載歸¶
　李克堪(一首/)¶
<pb:KR4h0156_WYG_094-12b>¶
　　　克堪官左承旨¶
　　登漢江樓次韻¶
遲日晴方好和風暖更微山隂追禊事沂上換春衣劇¶
飲金卮滿清譚玉屑飛牆頭輕燕舞有意惱人歸¶
　徐居正(一首/)¶
　　　居正字剛中議政府左參贊有北征稿¶
　　　(詩話成化丙申祁主事順使朝鮮居正充逺迎/使既為舘伴因時與倡和為序其北征稿北征)¶
　　　(稿者天順庚辰居正奉王命入覲而作也順稱/其博古通經長篇短章淵淵乎有本浩浩乎不)¶
<pb:KR4h0156_WYG_094-13a>¶
　　　(窮與中國之能詩/者殊不相逺云)¶
　　即事¶
小沼如盤水淺清菰蒲新發荻芽生連筒引却前溪水¶
養得芭蕉聽雨聲¶
　申從濩(一首/)¶
　　　從濩叔舟孫官成均直講¶
　　傷春¶
茶甌飲罷睡初輕隔屋聞吹紫玉笙燕子不來鶯又去¶
<pb:KR4h0156_WYG_094-13b>¶
滿庭紅雨落無聲¶
　許　琮(六首/)¶
　　　琮字宗卿安興人由進士為吏曹判書積官至¶
　　　參政府議政有尚友堂詩集¶
　　　(詩話孝宗即阼之初以右春坊右庶子兼翰林/院侍講寧都董公越工科右給事中上元王公)¶
　　　(敞頒詔于朝鮮宗卿時為舘伴繼和之作綽有/唐人風格句如春歸飛鳥外天闊落帆中細雨)¶
　　　(全沉樹孤城半帶烟東風𤓰蔓水斜日竹枝歌/風急摶羊角波翻起鴈羣官橋晴曬網野渡晚)¶
　　　(維舟俱清婉可誦董公為作序稱其音律諧暢/蕭然出塵非虚譽也董公後仕至南京工部尚)¶
<pb:KR4h0156_WYG_094-14a>¶
　　　(書贈太子少保諡文僖王公亦仕至太子少保/兵部尚書贈太子太保宗卿祖愭字原徳官奉)¶
　　　(甞有梅軒集曽祖錦字在中官/判書有野堂集見龔吳兩公序)¶
　　登浮碧樓次韻¶
渚草平如翦江雲濕不飛餘霞飄綺席新浪濺苔磯古¶
寺蘿垂壁漁家水浸扉眼前多少景惆悵客将歸¶
　　安興道中次王黄門韻¶
韶光如酒著人迷漫把霜毫取次題山北山南春雨歇¶
隔林紅日鵓鳩啼¶
<pb:KR4h0156_WYG_094-14b>¶
　　登鳳山樓次韻¶
獨倚雕䦨㡌影斜客中衰鬢已非鴉不禁杜宇聲聲苦¶
啼盡東風第一花¶
　　松林晚照次韻¶
一村桑柘夕陽微芳草叢生栁絮飛已過蘭亭修禊後¶
風寒猶未著春衣¶
　　所串舘道中即事次韻(二首/)¶
數株官栁野橋傍飛絮紛紛撲馬香江雨欲來龍氣黒¶
<pb:KR4h0156_WYG_094-15a>¶
水風吹作十分凉¶
家在江南水竹村鳥啼花落掩柴門年年奔走東西路¶
坐席何由得暫温¶
　成　俔(一首/)¶
　　　俔西京觀察使¶
　　　(詩話朝鮮兵曹判書魚世謙𢎞治元年序皇華/集録俔詩四首王尚書稱為成中樞又稱成同)¶
　　　(知又為作風月樓記則云西京觀察使惜/成化一朝奉使之詩無存未能詳考矣)¶
　　擬古¶
<pb:KR4h0156_WYG_094-15b>¶
今日良宴㑹嘉賔滿髙堂綺肴溢雕俎美酒盈金觴左¶
右燕趙姬眉目婉清揚朱絃映皓腕列坐彈宫商流年¶
雙轉轂倐忽鬢已霜相逢且為樂何用苦慨慷金張竟¶
何許纍纍歸北邙¶
　成　侃(一首/)¶
　　　侃爵里未詳¶
　　囉嗊曲¶
為報郎君道今年歸未遲江頭春草緑是妾斷腸時¶
<pb:KR4h0156_WYG_094-16a>¶
　盧公弼(二首/)¶
　　　公弼安州人官戸曹判書¶
　　　(詩話𢎞治五年兵部郎中南昌艾璞徳潤使朝/鮮公弼充逺接使亦有詩贈荅知成均舘事洪)¶
　　　(貴達/序之)¶
　　開城太平舘次艾兵部韻¶
斜陽䇿馬過孤城想像當年玉作京國破山河渾似舊¶
時平民物不知兵春深古舘生禾黍水涸荒池挿稻秔¶
往事悠悠何處問鶴歸華表月空明¶
<pb:KR4h0156_WYG_094-16b>¶
　　鳳山樓次董内翰韻¶
畫樓登眺帽簷斜苔壁詩成字㸃鴉幽興未䦨天欲暮¶
一簾疎雨落桐花¶
　李　荇(三首/)¶
　　　荇字擇之官議政府右贊善¶
　　　(詩話世宗入繼大統嘉靖元年奉使朝鮮者翰/林修撰歙唐臯守之兵科給事中涿州史道克)¶
　　　(𢎞其時舘伴惟荇詩最多餘若金議政詮南議/政衮鄭寺正士龍李寺副希輔尹承旨希仁徐)¶
　　　(承旨厚蘇司成世讓李判書沆又不知爵秩者/二人洪淑成雲皆有賡酬之作然必以荇為巨)¶
<pb:KR4h0156_WYG_094-17a>¶
　　　(擘/焉)¶
　　開城舘次董圭峰韻¶
行行緜道路日日困風沙去壑悲流水投林羡暮鴉窮¶
冬催暖律宿草欲新牙更憶吾廬好寒梅幾樹花¶
　　過臨津江¶
臨津催早發問渡即清江緩擊中流節徐牽上水艭寒¶
魚依石竇曉日照蓬忩有客忘機坐飛來白鳥雙¶
　　荅鹿峰給事¶
<pb:KR4h0156_WYG_094-17b>¶
歸袂怱怱不可攀銷魂祗是黯然間鹿峰正在千山外¶
鳳節全無半日閒今日預将詩作别他宵何忍月同還¶
此生難復陪清賞悵望雲霄玉筍班¶
　李希輔(二首/)¶
　　　希輔字和宗由禮賔寺副正歴官同知中樞府¶
　　　事有安分堂詩¶
　　蔥秀山次唐先生韻¶
客行值殘臘長程催短景天寒鬚易氷葉脫木無影揮¶
<pb:KR4h0156_WYG_094-18a>¶
鞭發安城露濕衣袖冷迤邐度雲漢邂逅逢峻嶺緬懷¶
董學士曽此憩夐静突兀數尺碑其文信蔚炳往事浮¶
雲空幾年孤此境兹山真自幸四牡又來騁留詩繼前¶
賢頓覺仙凡迥而我苦駑緩古訓䝉不省何幸接詞源¶
飛流激奔猛涯涘不能窺况敢得要領無心和陽春有¶
懷徒耿耿願言借餘光破我心昏暝¶
　　次唐修撰夜宿太平舘醉起韻¶
雄辭海生波醉墨鴉翻壁無使我公歸於焉作佳客¶
<pb:KR4h0156_WYG_094-18b>¶
　蘇世讓(八首/)¶
　　　世讓字彦謙初官成均舘司成遷戸曹判書歴¶
　　　議政府左贊成有清心堂詩¶
　　　(詩話彦謙自嘉靖元年即與使臣唱和至十六/年十八年凡三充舘伴詩雖平衍亦稱具品)¶
　　箕子操¶
天疾威兮不祚我商目窅窅兮未見日光主聖善兮我¶
無良欲瞑我目兮羞我先王吁嗟乎我寧為奴兮寧忍¶
發出狂¶
<pb:KR4h0156_WYG_094-19a>¶
　　東方五章荅陳給事¶
維我東方有山蒼蒼有水泱泱君子戾止維其有章¶
我有嘉賔我心則愉貽我以佩琚¶
我有嘉賔既敬且久貽我以佩玖¶
何以報之報之以椒蘭有徳斯馨唯以永歎¶
何以報之報之以芰荷服之無斁其樂如何¶
　　蔥秀山次唐先生韻¶
我並青山行山行信多景淵潭清見厎杉檜翠交影况¶
<pb:KR4h0156_WYG_094-19b>¶
當沍隂天風日淒以冷蕭蕭晚雨霽突兀見斯嶺巖巒¶
互迴合洞壑極冲静有如畫圖開不用丹青炳曩時董¶
學士探勝得真境眷兹心賞諧更将文字騁至今凜清¶
風未覺嵗月迥賞音㑹有人二妙復來省陽春一繼和¶
筆力肆豪猛小子沗後塵盛事心已領攬舊又感今中¶
懷益耿耿沉吟久佇立前峰欲含暝¶
　　漢江陪宴¶
斷徑縁崖轉髙樓面水開杯盤供宴賞歌鼓殷晴雷沙¶
<pb:KR4h0156_WYG_094-20a>¶
逺迷烟樹潮逥沒釣臺江山如許勝應為使星來¶
　　荅鹿峰給事¶
珍重龍門豈易攀屢承清誨笑談間極知後㑹終無地¶
其奈前程苦未閒佳境總為忙裏過好詩空貯橐中還¶
明朝悵望雲山逺杳杳仙蹤隔鷺班¶
　　良策道中次韻¶
春隂釀雨欲淒迷長路愁衝滑滑泥奔霧逐風歸逺岫¶
亂流經野赴前溪潮從小浦平時上燕掠平蕪盡處低¶
<pb:KR4h0156_WYG_094-20b>¶
髙卷湘簾望山氣夕陽猶在短峰西¶
　　太平舘次韻¶
望眼山連北歸心月向西羈魂與别恨愁殺五更雞¶
　　初見杜鵑花次雲岡修撰韻¶
際曉紅蒸海上霞石崖沙岸任欹斜杜鵑也報春消息¶
先放東風一樹花¶
　鄭士龍(一首/)¶
　　　士龍字雲卿鼎津人由内資寺正遷刑曹判書¶
<pb:KR4h0156_WYG_094-21a>¶
　　　歴漢城府判尹改戸曹判書再改吏曹判書階¶
　　　資憲大夫有湖隂草堂詩集¶
　　　(詩話雲卿嘉靖中五充舘伴道交禮接為羣公/所稱唐守之贈詩云鄭子有詩才豈在鷓鴣下)¶
　　　(龔雲岡則謂其沉著冲澹不為綺麗豔冶之辭/有唐人之遺意甞築十玩堂于鼎津十玩者竹)¶
　　　(梅松菊水石并楮研筆墨而十也守之及史給/事克𢎞皆為之賦詩及華亭張行人承憲奉使)¶
　　　(國王刋其詩入皇華集俾雲卿序之謂古之詩/人類皆有為而作未甞為無益之辭是亦得詩)¶
　　　(人之旨者也句如不謂交歡/地翻成送别亭具饒韻致)¶
　　長虹¶
<pb:KR4h0156_WYG_094-21b>¶
垂虹屈曲跨清波藻荇香中笑語過恰似松江三百尺¶
檥船聞唱采菱歌¶
　金安老(二首/)¶
　　　安老字頤叔歴官議政府左議政領書筵監春¶
　　　秋舘事兼𢎞文舘藝文舘大提學知成均舘事¶
　　　階崇禄大夫有明虚軒集¶
　　　(詩話朝鮮君臣最稱好事使者輶軒一至即命/舘伴逺迎屬和詩章連篇累牘龔修撰用卿鳴)¶
　　　(治吳給事希孟子醇於嘉靖十六年奉使國王/遣陪臣十人陪讌漢江之上汎楊花渡登龍頭)¶
<pb:KR4h0156_WYG_094-22a>¶
　　　(峰縱觀江山之勝十人者金議政安老蘇判書/世讓尹判書仁鏡金參贊麟孫沈判書彦光吳)¶
　　　(判尹潔許參贊洽鄭判書士龍許參判沆朴承/旨洪鱗皆國中名士此外復有金議政謹思尹)¶
　　　(議政殷輔黄承旨憲朴承旨守良黄承旨琦鄭/參判百朋開城韓留守𦙍昌京畿金觀察希說)¶
　　　(平安道李觀察龜齡中樞李同知希輔咸有詩/篇繼和極東國一時之盛皇華是集安老實序)¶
　　　(之/)¶
　　望逺亭次韻¶
幽興牽人惱遊蹄豈惜遥殘雲横浦口飛鷺割山腰江¶
穩開輕纜潮生沒斷橋異鄉歸思促心趁紫宸朝¶
<pb:KR4h0156_WYG_094-22b>¶
　　漢江陪宴次韻¶
人間不信有丹丘漢水仙舟即十洲夕日蘸波紅漾漾¶
江烟連樹翠浮浮晴川有句還題壁長笛何人更倚樓¶
天上明朝遥悵望遐陬能復記兹遊¶
　尹仁鏡(二首/)¶
　　　仁鏡由禮曹判書改戸曹積官至議政府領議¶
　　　政¶
　　太平舘次韻¶
<pb:KR4h0156_WYG_094-23a>¶
紅惜花飄岸青憐栁拂橋江風吹颯颯篷雨打蕭蕭簾¶
卷樓横笛山空谷響樵雙旌𢬵賞去回首海天遥¶
　　登漢江樓次韻¶
郭外澄江江上臺登臨頓覺隔氛埃遥山雲斂雨初霽¶
極浦波平潮又來明月似迎星使出輕帆須趁晚風開¶
佳辰佳境兼佳客乘興休停到手杯¶
　金麟孫(一首/)¶
　　　麟孫官議政府左參贊¶
<pb:KR4h0156_WYG_094-23b>¶
　　次韻别吳副使¶
臨分盡醉側烏紗長路髙低日易斜好雨多情知滑道¶
輕風惜别解飛花留春縱欲兼留客戀闕其如又戀家¶
一去茫茫遼薊逺銀河何處問仙查¶
　沈彦光(一首/)¶
　　　彦光字子求官吏曹判書¶
　　　(詩話子求望逺亭詩有白鴈依寒渚青驢度小/橋之句頗饒晚唐人風韻徐敬徳花潭集有次)¶
　　　(留守沈相國彦慶/韻詩當是其晜弟)¶
<pb:KR4h0156_WYG_094-24a>¶
　　太平舘次韻¶
春鳥花邊啼暮鴉樹頭宿何事逺遊人不秉良宵燭¶
　許　洽(一首/)¶
　　　洽參政琮之孫官至議政府右參贊¶
　　　(詩話洽與弟沆俱有時名甞集其先世詩號陽/川世藳沆官吏曹參判兄弟皆執國政詩有漁)¶
　　　(店日斜遥笛起海門風急曉/帆開之句亦覺爽氣殊倫)¶
　　漢江陪宴次韻¶
緑水靈源自五臺新添好雨絶塵埃長洲芳草移船近¶
<pb:KR4h0156_WYG_094-24b>¶
逺渚輕鷗避櫂來景物盡供今日興襟懷須向此中開¶
猥參勝引非吾分擬向巖前倒玉杯(國有酒巖酒/流出其下)¶
　金謹思(一首/)¶
　　　謹思官議政府領議政¶
　　别吳副使次韻¶
方空嵗嵗蹙輕紗半榻香烟一穂斜萬里往來蝴蝶夢¶
三春開落杜鵑花吹殘逺笛誰懷土過盡良辰不在家¶
日暮關山雲樹隔天津何處泊靈查¶
<pb:KR4h0156_WYG_094-25a>¶
　尹殷輔(一首/)¶
　　　殷輔官至議政府領議政¶
　　游漢江次韻¶
江上天然百尺臺澄波無緑鏡無埃茫茫極浦舟南北¶
渺渺長空鳥去來汀草有情吟外碧岸花隨意望中開¶
叨陪髙㑹誠踰分乘興還須倒百杯¶
　黄　𤦺(一首/)¶
　　　𤦺由承政院右副承旨遷都承旨¶
<pb:KR4h0156_WYG_094-25b>¶
　　開城¶
白駒難自縶青眼更離筵江海相忘處烟波欲暮天落¶
花飄醉袖芳草入吟鞭翰墨真餘事功名正妙年¶
　金安國(一首/)¶
　　　安國字國卿號慕齋官刑曹判書至領議政有¶
　　　慕齋集¶
　　　(詩話使東國者前有張芳洲後有華鴻山皆中/朝之詩伯鴻山至日舘伴十有一人非不每篇)¶
　　　(踵韻然中律者寡矣十一人者議政府領議政/尹殷輔議政府右議政金克成議政府左叅贊)¶
<pb:KR4h0156_WYG_094-26a>¶
　　　(栁貫户曹判書尹仁鏡吏曹判書成世昌禮曹/判書李龜齡工曹判書尹世豪漢城府判尹鄭)¶
　　　(士龍承政院都承旨黄𤦺左承旨申瑛及安國/也鴻山留國中僅五日而返此見於皇華集者)¶
　　　(不能/多焉)¶
　　開城太平舘次韻¶
温鞵陵廢井空青種穄田荒但記名舊跡不隨時代滅¶
停驂落日一傷情¶
　申光漢(一首/)¶
　　　光漢字漢之由吏曹判書官至正憲大夫議政¶
<pb:KR4h0156_WYG_094-26b>¶
　　　府左參贊兼知成均舘事𢎞文舘藝文舘大提¶
　　　學同知書筵春秋舘事有企齋集¶
　　　(詩話舊典使于東國必命儒臣給舎迨嘉靖二/十三年恭僖王薨遣使改諡及賻改命司禮監)¶
　　　(太監郭璈副以華亭張行人承憲於是中官偕/行道塗無酬荅之作禮成而返乃緘詩以寄國)¶
　　　(人爰有吏曹判書申光漢議政府右贊成栁仁/淑成均舘司藝林亨秀禮曹正郎李洪男戸曹)¶
　　　(參判沈連源黄海道觀察使權應挺相與追/和之仍刋為皇華集一卷而鄭士龍為作序)¶
　　暮景¶
樹宻深濃翠孤烟澹作雲前村聞犬吠暗路草中分¶
<pb:KR4h0156_WYG_094-27a>¶
　林百齡(一首/)¶
　　　百齡官議政府右議政¶
　　　(詩話張行人既使東國諭祭恭僖王懌成禮而/返明年榮靖王&KR0008;復薨於是别選廷臣遣行人)¶
　　　(長安王鶴往賜祭及諡陪臣以詩贈荅議政府/右議政林百齡禮曹判書尹溉工曹判書任權)¶
　　　(吏曹參判慎居寛成均舘大司成李潤慶司藝/崔演承政院右副承旨洪叙疇奉常寺僉正朴)¶
　　　(忠元開城府留守李澯京畿觀察使宋騏/壽而鄭士龍尹仁鏡申瑛李洪男亦與焉)¶
　　游漢江次韻¶
王室千年作翰藩欣聞使節頌聲喧登樓未倦陪歡賞¶
<pb:KR4h0156_WYG_094-27b>¶
汎水還容接笑言舉網漁人貪似獺操舟穉子捷於猨¶
夷猶領得滄洲趣還向春風望故園¶
　李潤慶(一首/)¶
　　　潤慶官成均舘大司成¶
　　漢江次韻¶
漢江形勝表東藩使節登臨鼓吹喧對景每憑詩遣興¶
通情猶借譯傳言忘機自幸參沙島隨世何殊束檻猿¶
回首風光堪逺矚雨催新緑遍郊園¶
<pb:KR4h0156_WYG_094-28a>¶
　李　澯(一首/)¶
　　　澯官開城府留守¶
　　　(詩話花潭集有贈/留守李相國澯詩)¶
　　泛臨津江¶
臨津傳勝事駐節是仙舟烟羃沙邊樹風迴水面鷗笑¶
談情不淺詩酒興難收絶域萍蓬㑹無忘此日遊¶
　徐敬徳(二首/)¶
　　　敬徳朝鮮生員有花潭集¶
<pb:KR4h0156_WYG_094-28b>¶
　　　(詩話花潭講學専以周邵為宗詩亦效法撃壤/以金安國引薦授參奉力辭集中酬和者李相)¶
　　　(國澯朴相國祐沈相國彦慶李留守龜齡金都/事洪林正字薈沈教授義張教授綸趙上舎玉)¶
　　　(沈别提宗元朴參奉溉而朴民獻頤正金漢傑/士伸趙昱景陽金恵孫彦順以及黄元孫許太)¶
　　　(輝等疑皆從/游講學者也)¶
　　山居¶
花潭一草廬蕭灑類仙居山色開軒近泉聲到枕虚洞¶
幽風澹蕩境僻樹扶疎中有逍遥子晨朝聞讀書¶
　　靈通寺次題壁韻¶
<pb:KR4h0156_WYG_094-29a>¶
松溪一路入青林林下禪居晝亦隂觸石泉流三面轉¶
倚天山色萬重深清歡直欲朝連夜勝引應難後繼今¶
數局枯棊談笑裏不知雲日已西沉¶
　辛應時(一首/)¶
　　　應時官校書舘校理¶
　　　(詩話隆慶元年以即位頒詔朝鮮歙縣許公國/南昌魏公時亮持節以往是時恭憲王峘又薨)¶
　　　(兩公返命共成詩一卷國中屬而和者止工曹/判書朴忠元一人議政府左贊成兼知書筵春)¶
　　　(秋館事洪暹序之曰小邦不幸兩公之來適丁/大戚滿目愁慘無意於覽物輒題逐篇和進亦)¶
<pb:KR4h0156_WYG_094-29b>¶
　　　(非有喪者所當為所以倡之少而和之寡也於/此足徴其為秉禮之國矣明年衡陽歐希稷以)¶
　　　(行人奉使舘伴辛應時朴/淳等始復有贈送詩焉)¶
　　送歐大行還朝¶
鴨緑江頭送櫂聲東風吹淚若為情人間離别傷今日¶
天上音容隔此生衡浦鴈迴驚逺夢洞庭春盡渺歸程¶
遥知萬里相思處南斗横斜片月明¶
　朴　淳(一首/)¶
　　　淳官吏曹判書¶
<pb:KR4h0156_WYG_094-30a>¶
　　太平樓次歐公韻¶
來遊萬里魂應斷獨倚青冥思更賖天濶楚鄉飛客夢¶
路窮蓬海駐仙查山連睥睨雲長瞑春半池塘草欲花¶
簾外夕陽看漸沒消愁惟有醉流霞¶
　李　珥(二首/)¶
　　　珥徳水人官議政府右贊成¶
　　　(詩話吾鄉葵陽黄公以編修使朝鮮在萬厯十/年八月自珥以下三人暨許状元篈皆充舘伴)¶
　　　(者/也)¶
<pb:KR4h0156_WYG_094-30b>¶
　　辱編修黄公示沿塗之作賦呈¶
丁年行役記吾曽遼薊修途客念憑歴歴道邊孤店月¶
依依天上早朝燈身回蝸殻何由轉班入蛾眉不再能¶
玉署新詩分物色瑤臺指㸃一層層¶
　　送黄公還朝¶
長川氷雪覆寒沙此日愁聞入塞笳兩地雲泥分席上¶
一江南北即天涯徒勞永夜游仙夢漸逺明河貫月查¶
珍重詩篇兼贈處媿将燕石報瓊華¶
<pb:KR4h0156_WYG_094-31a>¶
　金　贍(一首/)¶
　　　贍官吏曹佐郎¶
　　送别正使黄公還朝¶
月落闗城鼓角鳴星軺夙駕向神京長江自昔分南北¶
兩地從今隔死生接塞凍雲迷别路亂山晴雪照行旌¶
那堪獨夜龍灣舘愁對寒燈夢不成¶
　髙敬命(一首/)¶
　　敬命官司贍寺僉正¶
<pb:KR4h0156_WYG_094-31b>¶
　　别正使黄公¶
好音無路托西歸心逐仙查自奮飛鴨水寒波添别淚¶
鶻岑晴雪㸃征衣謾将便面藏懷袖何計承顔御靮鞿¶
匏繋海濵身已老百年形影欲誰依¶
　栁　根(一首/)¶
　　　根字晦夫狀元自號隠屏居士有西坰集¶
　　　(詩話蘭嵎諸公以萬厯丙午使東藩栁晦夫李/孝彦許端甫為舘伴公攜有唱和詩卷歸墨蹟)¶
　　　(今存/予家)¶
<pb:KR4h0156_WYG_094-32a>¶
　　萬厯丙午五月送朱蘭嵎太史還朝¶
玉節東來鳳詔頒暮春江上乍承顔髙懷獨出形骸外¶
雅賞長存水石間目斷未堪魂夢逺形留只得鬢毛斑¶
相思别後如明月萬里清光不可攀¶
　李好閔(一首/)¶
　　　好閔字孝彦探花樞相有五峰書巢集¶
　　郊院别席¶
西郊菡萏緑盈池折得芳華贈别離此去金臺情不斷¶
<pb:KR4h0156_WYG_094-32b>¶
寸心真似藕中絲¶
　許　篈(三首/)¶
　　　篈舉進士第一萬厯壬午官成均司成¶
　　熊州引(一作牽/情引)¶
熊州樓觀飛雲外白簡霜威凌皁蓋組練三千引繡衣¶
羅裙二八鳴珠帶九華之帳香氤氲寂寂瓊樓午夜分¶
苧里佳人嬌薦枕巫山仙子渺行雲牽情夢罷看歸路¶
别恨迢迢隔烟霧妾心苦作藕中絲郎意何如荷上露¶
<pb:KR4h0156_WYG_094-33a>¶
錦水東西楊栁新往來愁殺斷腸人欲将心事寄青鳥¶
芳草年年空復春¶
　　謝編修黄公恵詩扇¶
越槖傳輕箑良工制作勞古藤分剡曲寒竹截湘皋灑¶
落留清什飄揚動彩毫書因逸少重價為謝安髙自得¶
雙金贈還同一字褒年年火雲日長是憶仙曹¶
　　奉别正使黄公¶
迢遞飛旌入漢闗鴨江晴雪展氷紈仙蹤已隔雲霄外¶
<pb:KR4h0156_WYG_094-33b>¶
晤語猶存夢寐間中嵗不堪頻送客此生難卜再承歡¶
空餘一握蒲葵扇分得清風兩袖還¶
　許　筠(三首/)¶
　　　筠字端甫篈之弟與兄皆舉進士第一自號白¶
　　　月居士¶
　　送參軍吳子魚還天朝¶
國有中外殊人無夷夏别落地皆弟兄何必分楚越肝¶
膽每相照氷壺映寒月倚玉覺我穢唾珠復君絶方期¶
<pb:KR4h0156_WYG_094-34a>¶
久登龍遽此成離訣闗河路險巇秋郊方蠲熱此去慎¶
行休毋令阻回轍東陲尚用兵海嶠日流血須憑魯連¶
子却秦掉寸舌勿嫌九夷陋勉狥壯夫節¶
　　陪吳參軍子魚登義城¶
平野垂天末長江接海流雨餘多牧笛風急少行舟獨¶
鶴盤雲去雙鳬就渚浮相憐無限意空憶仲宣樓¶
　　晚詠¶
重簾隠映日西斜小院回廊曲曲遮疑是趙昌新畫就¶
<pb:KR4h0156_WYG_094-34b>¶
竹間雙鶴坐秋花¶
　金尚憲(四首/)¶
　　　尚憲字叔度有朝天録¶
　　聞柝¶
撃柝復撃柝夜長不得息何人寒無衣何卒饑不食豈¶
是親與愛亦非相知識自然同袍義使我心肝惻¶
　　九日¶
黄縣城邊落日朱橋驛裏重陽菊花依然笑客鬢髪又¶
<pb:KR4h0156_WYG_094-35a>¶
度秋霜¶
　　早春¶
水際城邊野馬飛漸聞宫漏晝間稀東風日日蘼蕪緑¶
塞北江南總憶歸¶
　　初至登州¶
南商北客簇沙頭畫鷁青簾幾處舟齊唱竹枝聯袂過¶
滿城明月似揚州¶
　崔　澱(二首/)¶
<pb:KR4h0156_WYG_094-35b>¶
　　　澱字彦沉海州人進士有楊浦集(李栗谷云彦/沉詩似丹穴)¶
　　　(鳳雛聲纔出穴已足驚人讀之風露爽然殆非/食烟火人語置之盛唐詩中亦無媿也  鄭經)¶
　　　(世云彦沉信口吐詞皆成瓊屑俊任叔/英云彦沉服膺盛唐其詩清越  逸)¶
　　　(詩話彦沉八齡能詩年十八中進士二十二而/沒甞輕衫幅巾登鏡浦臺倚柱而吟大書于壁)¶
　　　(曰蓬萊一入三千年銀海茫茫水清淺鸞笙今/日獨飛來碧桃花下無人見國中疑為真仙許)¶
　　　(篈愛而和之其逝也李廷龜申欽鄭協李綏禄/趙纘韓具&KR0034;韓浚謙皆賦詩以悼□詩有云楊)¶
　　　(浦烟花三月酒匡山風/雪十年燈句亦自佳)¶
　　春日¶
<pb:KR4h0156_WYG_094-36a>¶
楊栁依依江水生杏花如雪落無聲青霞巻盡畫樓出¶
中有玉人吹玉笙¶
　　贈人¶
碧溪哀玉響楓林山水孤懷恣逺㝷仙子不來秋已暮¶
古樓斜日獨登臨¶
　李廷龜(一首/)¶
　　　廷龜號栗谷¶
　　崔彦沉輓詩¶
<pb:KR4h0156_WYG_094-36b>¶
有友今亡矣無端夢見之長㝷臨訣語獨紀贈行詩宛¶
爾龍蛇字森然玉雪姿青山一坏土衰白淚雙垂¶
　¶
　¶
　¶
　¶
　¶
　明詩綜卷九十四¶
