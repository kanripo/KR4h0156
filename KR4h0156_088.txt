# -*- mode: mandoku-view; -*-
#+TITLE: 明詩綜
#+DATE: 2015-08-25 00:43:08.666457
#+PROPERTY: ID KR4h0156
#+PROPERTY: BASEEDITION WYG    
#+PROPERTY: JUAN 卷八十八
<pb:KR4h0156_WYG_088-1a>¶
欽定四庫全書¶
　明詩綜卷八十八¶
　　　　　　　　　　翰林院檢討朱彞尊編¶
　張宇初(八首/)¶
　　　宇初字子璿廣信人嗣漢四十二代天師賜號¶
　　　無為真人有峴泉集(王仲縉云峴泉詩沖邃幽/逺篇章翰墨各極精妙)¶
　　　(静志居詩話古今詩僧傳者不少黄冠率寥寂/無聞唐惟上官儀吳筠曹唐稍能詩然儀唐皆)¶
　　　(不終于黄冠則不得以黄冠目之矣惟元時道/教特盛所稱丘劉譚馬郝王孫七真者大半有)¶
<pb:KR4h0156_WYG_088-1b>¶
　　　(集迄於至正如張雨伯雨馬臻志道是皆軼倫/之才明初僅張宇初余善二人無戾風雅己爾)¶
　　　(餘皆卑卑鮮足當詩人之目此外龍虎山人張/留紳有詩見臨川胡琰大明鼓吹又黄徴君俞)¶
　　　(邰編明史藝文志有余和叔同亭詩帨一卷武/&KR0642;道士張蚩蚩適適吟一卷安仁沖虚山道士)¶
　　　(顔服膺潛菴詠物詩六/卷訪之未得附載之)¶
　　擬古¶
朝陽生東樹㣲月流西岑清泉活活流好鳥交交吟春¶
夏氣候殊凉燠自駸㝷美人崇蘭佩芳香襲衣&KR0109;邈然¶
與世隔空睇瑶華音謇修曷為言感慨投吾簪¶
<pb:KR4h0156_WYG_088-2a>¶
　　飬疾¶
濯足山澗中杖䇿暝乃還寒蜩鳴疎樹落日下西山灌¶
園露已濕倦息衡門間窶空非苦疾鶉衣畏早寒寧貽¶
榮叟誚齒落無衰顔¶
　　冬日還峴泉¶
郊墟物候和野逕抱溪曲言旋白雲岑烟樹澹餘緑淺¶
瀨引寒流崇巒披秀木荒疇已農穫隱構藏林屋深窟¶
想兔脫危機絶羝觸毋為弓旌招静言抱松菊¶
<pb:KR4h0156_WYG_088-2b>¶
　　題夏山過雨圖¶
夕雨過凉樹流雲吐層峰横橋蔓緑翳杖䇿宜丘中煩¶
溽意俱滌邈然塵外蹤鍾山豈竟卧清瀨聞髙淙¶
　　乙亥季夏還山居偶興¶
末夏熾餘暑幽期諧素衿川源蔽繁緑溪渚澄深潯田¶
舍靜雞犬荒蹊抱深林圓淵敞靈構疊嶂羅髙岑荷氣¶
薄朝露魚波依重隂披襟遂恬息濯澗清閒心遺世非¶
塵傲飬真宜自任秋風動早思寫我丘中琴¶
<pb:KR4h0156_WYG_088-3a>¶
　　過錢塘¶
越上曽遊地年深感寂寥山光隨浦盡海色共天遥古¶
刹藏秋樹寒江送暮潮故人渾不見愁緒酒難消¶
　　望吳山¶
吳越游程熟溪平驛路分夕陽回浦樹秋色滿湖雲曲¶
溆船孤放淒風鴈獨聞浣花茅屋小别思夢紛紛¶
　　山行晚眺¶
縱目郊原趣依稀物候新溪寒回返照林暝促歸人山¶
<pb:KR4h0156_WYG_088-3b>¶
逕松隂雪漁家栁色春盡抛江海興期此坐垂綸¶
　余　善(四首/)¶
　　　善字復初玉峰清真觀道士(楊亷夫云方外生/余善追和張外史)¶
　　　(游仙詩讀至長桑樹爛金雞死有客遶牀三叫/以為老鐵喉中語又如一壺天地小於𤓰雖老)¶
　　　(鐵無以/著筆矣)¶
　　追和張外史游仙詩¶
城闕芙蓉曉未分身騎金虎謁元君青童不道天家近¶
笑指空中五色雲¶
<pb:KR4h0156_WYG_088-4a>¶
溪頭流水飯胡麻曽折璚林第一花欲識道人藏密處¶
一壺天地小於𤓰¶
不到麟洲五百年歸來風日尚依然穉龍化作雪衣女¶
來問東華古玉篇¶
春宴瑶池日景髙烏紗巾上插仙桃長桑樹爛金雞死¶
一笑黄塵變海濤¶
　席應珍(一首/)¶
　　　應珍字心齋號子陽子嘗熟人提舉致道觀¶
<pb:KR4h0156_WYG_088-4b>¶
　　題章復畫碧桃¶
憶昔瑶池侍宴時碧桃花下酒盈卮今朝醉裏看圖畫¶
羞對東風兩鬢絲¶
　鄧　羽(一首/)¶
　　　羽南海人明初知青陽縣事後為道士隱居武¶
　　　當之南巖自號松石道人不知所終有觀物吟¶
　　絶句¶
人生天地長如客何獨鄉闗定是家爭似山翁隨所寓¶
<pb:KR4h0156_WYG_088-5a>¶
年年處處看梅花¶
　盧大雅(一首/)¶
　　　大雅貴溪人龍虎山道士有石矼樵唱(顧𤣥言/云大雅)¶
　　　(為張外史所/知定非庸人)¶
　　舟中寄散木張外史¶
櫂郎催踏春溪舫阻我辭君散木亭江水未應春去漲¶
鄉人偏向别時青烟波釣艇新衝雨河漢仙查舊犯星¶
輸與仙都吉居士一簾山雨聼鵝經¶
<pb:KR4h0156_WYG_088-5b>¶
　周思得(一首/)¶
　　　思得字飬真别字素菴錢塘人有𢎞道集(俞汝/成云)¶
　　　(真人扈從成祖北征恩寵甚厚歴事五朝晉秩/二品享年九十諭塟賜塋亦古今所希覯者)¶
　　　(顧𤣥言云飬真羽流髙逸被文/皇之眷游仙諸詩殊有思致)¶
　　夢游仙詩¶
翩翩鶴羽拂重雲仙樂嘈嘈世未聞一虎借騎何處去¶
定應月下訪茅君¶
　林復真(一首/)¶
<pb:KR4h0156_WYG_088-6a>¶
　　　復真字剛伯嘗熟人入龍虎山為道士預修永¶
　　　樂大典歸居致道觀之來雲堂有止菴集¶
　　送東白副綱還雲間¶
三年客裏惜居諸此日功成貝葉書幾度賜衣沾湛露¶
滿懐歸興載籃輿山横齊魯吟情好月落秦淮鴈影踈¶
若過吳門煩問訊故園松竹近何如¶
　章志宗(一首/)¶
　　　志宗字清源號逍遥子松溪文昌觀道士有逍¶
<pb:KR4h0156_WYG_088-6b>¶
　　　遥集¶
　　閒述¶
天無一片雲萬里清如水孤月自空明我心亦如此¶
　錢月齡(二首/)¶
　　　月齡字鶴山無錫人居洞虚宫有丹丘漫稾(俞/汝)¶
　　　(成云鶴山吳越王鏐二十一世孫吟亦成章/顧𤣥言云道人詩如盆涵魚藻小有幽致)¶
　　花前¶
有酒當醉花前人莫教啼鳥傷殘春流光轉盼赴壑水¶
<pb:KR4h0156_WYG_088-7a>¶
好花回首飛成塵請看自古繁華地年年惟見蓬蒿新¶
　　訪僧田舍¶
出郭㝷僧舍青山隔水田扁舟孤墅入紅樹碧溪連菰¶
米炊香積茅茨帶夕烟相留無限意我亦愛逃禪¶
　吳隱𤣥(一首/)¶
　　　隱𤣥自號琴樂翁南昌鐵柱宫道士¶
　　漁父詞¶
扁舟一葉蘆花外短笛數聲楊柳隂隔浦樓髙看不見¶
<pb:KR4h0156_WYG_088-7b>¶
夜分何處得相㝷¶
　周休休(一首/)¶
　　　休休正徳間居建昌隆道觀¶
　　題院壁¶
陌上紅塵撲面飛近來覺得世情㣲白雲深處招黄鶴¶
不識人間有是非¶
　汪麗陽(一首/)¶
　　　麗陽鉛山人嘉靖初武夷接筍峰道士遺蛻葬¶
<pb:KR4h0156_WYG_088-8a>¶
　　　于石壁有野懐散稾¶
　　荅葉東林¶
柴扉終日對雲闗何事游人興未䦨一榻枕泉眠竹影¶
茶烟初歇鶴聲殘¶
　林運素(一首/)¶
　　　運素南都道士¶
　　登天壇¶
我覽圖經㝷岳瀆東至太行入王屋﨑嶇千里不敢辭¶
<pb:KR4h0156_WYG_088-8b>¶
手䇿桃枝九莭竹舉頭貪看華蓋峰驀然身入翠㣲谷¶
上方樓閣與雲齊金碧交光射林麓探竒直度瘦龍脊¶
千仞斷厓横獨木虚皇之觀紫金堂絶勝洞天三十六¶
日精月華左右分黛色參天如削玉厓下飛流大乙泉¶
自是天闗通地軸巡山使者持赤刀咫尺蛟宫誰敢黷¶
或聞仙犬吠仙燈或睹仙人跨仙鹿林泉處處愜予心¶
摒擋琴書將卜築藥櫃蔴籠春復春蟠桃畢竟何年熟¶
　吳孺子(三首/)¶
<pb:KR4h0156_WYG_088-9a>¶
　　　孺子字少君金華人嘉隆間以黄冠游吳楚間¶
　　　有吳少君集(鄒彦吉云山人雅好杜詩而其詩/不専學杜外枯中腴韻短意長詩)¶
　　　(不多作一嵗不過/二三十篇而已)¶
　　　(詩話少君周游吳楚間留檇李獨久性至巧工/于製噐一瓢精絶過荆溪為盜所撃王元美為)¶
　　　(作破瓢歌嘗煉白堊為竈名玉雪厨以白米置/冬春囷中令㣲黄號檀香米一杖用緑萼枝條)¶
　　　(為之名紫玉杖最愛青苔天新雨輒㝷牆隂階/面得一苔塼必詫人對客言毎稱荀卿性惡之)¶
　　　(說詩六卷沈嘉則趙汝師為作序鄒彦吉為作/墓銘余仲房王伯穀為作傳姚叔祥為述遺事)¶
　　　(均未嘗言其為道士獨顧𤣥/言輯國雅目為黄冠今從之)¶
<pb:KR4h0156_WYG_088-9b>¶
　　吕家曲水寄别錢懋榖¶
曲抱孤邨水長流斷岸隂借居方避地言别又沾襟客¶
久衰偏易鄉遥恨轉深把君書在手侵曉到如今¶
　　倚杖¶
貧病吾將老江湖度嵗華艱難惟有淚飄泊更無家倚¶
杖慚歸鳥臨池惜落花秋風何太早瑟瑟向蒹葭¶
　　欲製羽衣¶
野服前年製羽衣今日無忽見白鷺鷥逺在青草湖¶
<pb:KR4h0156_WYG_088-10a>¶
　徐　淵(二首/)¶
　　　淵字湛虚一字月汀又字秋沙海鹽人萬厯中¶
　　　棲真觀道士(一作文/始道院)有水月軒稾¶
　　舟中¶
逺水浮髙漢扁舟載夕暉人家隨岸斷沙鳥背帆飛旅¶
况消村酒新寒戀布衣片雲何處起先我向南歸¶
　　書竹溪僧扇¶
寒玉千竿水一溪風光絶勝瀼東西山僧定起不知午¶
<pb:KR4h0156_WYG_088-10b>¶
滿地緑隂沙鳥啼¶
　吳道隆(二首/)¶
　　　道隆字易水桐城太霞宫道士有蟲吟(潘蜀藻/云易水)¶
　　　(居郭西太霞宫崇禎末秦冦&KR1011;桐城宫毁㑹黄/虎山將軍來援桐人徳焉構生祠祀之屬易水)¶
　　　(主其祀易水有蟲吟/一凾自序而鋟之)¶
　　虎山黄公祠(二首/)¶
羽檄轅門至將軍不願生雷霆初下撃風雨但聞聲死¶
賊退三舍生靈全一城至今遺老祀俎豆萬年情¶
<pb:KR4h0156_WYG_088-11a>¶
英雄經百戰忠勇實無雙浩氣今猶壯丹心矢不降虞¶
淵争墮日楚些哭長江薄暮烏啼急隂雲繞法幢¶
　徐　頴(四首/)¶
　　　頴字渭友更字巢友海鹽學生以詿誤逃于僧¶
　　　自楚歸入茅山為道士好談兵以徐鴻客姚廣¶
　　　孝自許後不知所終(葛震甫云巢友詩不多作/不苟作不為應酬之作)¶
　　　(詩話巢友汗漫之游投軀嶺海其詩間入貝/編雲笈之中拾孔翠一毛足勝凡鳥累百)¶
　　宿何氏山居¶
<pb:KR4h0156_WYG_088-11b>¶
日南氣多燠草樹冬未黄山行不山宿愛君溪上堂邨¶
居百事集異書探石倉香秔初脱杵嘉魚出寒塘既觴¶
復就奕明月登我牀野田犬驚睡每吠燈燭光乃知静¶
者意所遇皆故鄉¶
　　西嶽¶
㧞地蓮花在多年玉井湮黄河西有影雲棧四無鄰冰¶
窟難成水楓香漸化人夕陽不易落閒立數三秦¶
　　嚴陵¶
<pb:KR4h0156_WYG_088-12a>¶
石几朝朝立鷺鷥苔檐露折野棠枝雙臺占得髙千尺¶
不許他人下釣丝¶
　　古墓¶
草中斷碣先朝敕山下荒池舊祭田往往磨刀人上隴¶
石函掘得五銖錢¶
　徐斗支(二首/)¶
　　　斗支字梁父嘉興萬夀宫道士有蜀道唫荆南¶
　　　雜詠¶
<pb:KR4h0156_WYG_088-12b>¶
　　叙州逢鄉客留飲¶
南溪古僰國信宿也相宜月白山當戸風輕水滿陂鳥¶
呼秦吉了藥咀五加皮萬里逢鄉客銜杯話所知¶
　　歸舟寄朱子蕃¶
春江自蜀來半是岷峨雪千里下江陵山山響鶗鴂¶
　李延昰(十九首/)¶
　　　延昰初名彦貞字我生一字期叔後更今名改¶
　　　字辰山上海人隱于醫晚居平湖佑聖宫自稱¶
<pb:KR4h0156_WYG_088-13a>¶
　　　道士有放鷴亭集¶
　　　(詩話辰山生長士族人不知其門閥䇿名仕版/人不知其官資博綜圖籍人不知其儲藏潔治)¶
　　　(酒肴人不知其庖爨所撰崇禎甲申録南吳舊/話足以禆國史之采擇及疾革平居玩好一瓢)¶
　　　(一笠一琴一硯悉分贈友朋而以儲書二千五/百卷畀予誦其詩知為徐孝亷闇公之弟子然)¶
　　　(其出處本末終莫得而詳也詩亦伯/仲幾社諸君入之黄冠中翹翹東楚)¶
　　和陶飲酒詩¶
寄此一椽下日遭羣動喧我自飲吾酒勿覺日影偏終¶
身在城市仍不異雲山清風與明月有時相往還昨者¶
<pb:KR4h0156_WYG_088-13b>¶
事已往今者又何言¶
　　齋中讀書¶
結廬西漾陂披雲攬丘壑絶塵自奔軌翰墨欣有託寤¶
言聊獨賞古人良可作非必琴酒娛頗得詩歌樂達生¶
貴知命引興在寥廓㣲陽明夕扉窈窕青山郭¶
　　蜜蜂投蛛網救之遭螫痛定後示道士閬風¶
天地孕萬物而各具殺機大小互為忍其事嘗因依蜘¶
蛛尤巧惡以坐而制飛蜜蜂翩翩來含芳昧所歸忽在¶
<pb:KR4h0156_WYG_088-14a>¶
羅網中蛛喜逞其威但肆齒牙利不嫌軀體肥舉頭乍¶
見之手與解其圍蛛既患得失蜂詎解從違賈勇螫吾¶
手負痛心力㣲吾病蜂得生兒童任相非善且不可為¶
斯言識者希¶
　　縁溪行¶
瘦笻不老芒鞵輕青錢三百隨我行溪橋數折入人境¶
日落更喜羣山青酒壚遥對菊花好東籬豈有陶淵明¶
　　中秋夜半對月¶
<pb:KR4h0156_WYG_088-14b>¶
準擬中秋月歸來撥悶看星踈懸海嶠風細駐林端老¶
子興不淺清宵眠未安呼童重漉酒舊事話團圞¶
　　鉏草次張元岵孝亷韻¶
造化無私澤誅鉏有獨勞落花分徑闊迸筍出籬髙滋¶
蔓非吾意為螢任爾曹何如張仲蔚門外滿蓬蒿¶
　　永安湖送戴集之歸婺州¶
一片滄浪水南湖與北湖柴扉明落日漁艇暗春蒲聚¶
散當佳莭悲歡屬老夫戴顒棲隱處風物滿長塗¶
<pb:KR4h0156_WYG_088-15a>¶
　　慰孝先¶
東湖一片水喜汝暫停舟既有故人在能無十日留殘¶
花仍滴露新漲正浮鷗生計安垂白從人笑直鉤¶
　　偶成¶
早嵗辭鄉國歸來鬢已華朔鴻乗雪起海燕受風斜興¶
起因鱸膾饑還倚蕨芽故交零落盡不敢歎無家¶
　　送邵漢旬歸蘭溪¶
屈指蘭溪路乗風四日程江聲欹枕急山色滿船輕汝¶
<pb:KR4h0156_WYG_088-15b>¶
自謀行止人誰解送迎金華仙洞裏瑶草石臺生¶
　　上海¶
萬里朝宗水喧豗滬壘東稽天新漲碧浴日曉雲紅地¶
控三吳盡潮分兩浙通春申遺廟在社鼓賽村翁¶
　　憶亡兒漢徴¶
自汝云亡後蕭條恨不禁笑啼猶在眼出入總經心書¶
帙憑魚蠧琴囊任䑕侵徒將老年淚㸃滴透衣&KR0109;¶
　　羊叔子墓¶
<pb:KR4h0156_WYG_088-16a>¶
叔子名垂久荒碑夕照多功還存俎豆意不在干戈烟¶
火三家市魚龍九曲河我來搔白首何事亦悲歌¶
　　過宣和嶺至義烏界追憶先師孝亷徐闇公先生¶
　　相期卜居處¶
聞說烏傷界前期似夢中四圍青嶂合一道白雲通棲¶
隱終難遂飄零轉易窮(先生沒/於潮州)門生頭白盡無路哭遺¶
蹤¶
　　古意¶
<pb:KR4h0156_WYG_088-16b>¶
千金買緑綺一彈不再彈借問此何意欲言良獨難¶
　　半山聞鶯¶
一路籃輿穩山行日欲西藤花門未盡隨處有黄鸝¶
　　言别¶
夜值芭蕉雨時當鄠杜秋匆匆無一語相視上孤舟¶
　　大報恩寺别張南邨¶
垂柳絲絲挂夕陽百花春映遶迴塘他鄉杯酒前朝寺¶
一曲相看各斷膓¶
<pb:KR4h0156_WYG_088-17a>¶
　　最憶¶
年年作客不歸家緑遍平蕪一望賖最憶竹堂西畔坐¶
茶烟吹過紫藤花¶
　陳　泓(二首/)¶
　　　泓字白浮嘉興萬夀宫道士有榔梅居詩稾¶
　　寄鄭子擴¶
暇日相期蕭寺東别來三月已秋風朝來載鶴船人報¶
極浦芙蓉幾處紅¶
<pb:KR4h0156_WYG_088-17b>¶
　　聞笛¶
塞垣髙柳暮&KR0436;㲚倚杖巡簷月已斜戍古無鄰霜易冷¶
莫教吹落小梅花¶
　¶
　¶
　¶
　¶
　明詩綜卷八十八¶
