# -*- mode: mandoku-view; -*-
#+TITLE: 明詩綜
#+DATE: 2015-08-25 00:43:07.428636
#+PROPERTY: ID KR4h0156
#+PROPERTY: BASEEDITION WYG    
#+PROPERTY: JUAN 卷四十六
<pb:KR4h0156_WYG_046-1a>¶
欽定四庫全書¶
　明詩綜卷四十六¶
　　　　　　　　　　翰林院檢討朱彞尊編¶
　羅洪先(六首/)¶
　　　洪先字達夫吉水人嘉靖己丑賜進士第一授¶
　　　翰林修撰進左春坊贊善罷為民隆慶初贈光¶
　　　祿寺少卿諡文恭有念菴集(王元美云羅達夫/如講師參禪兩處)¶
　　　(著脚不堪髙坐甫穆敬甫云贊善多講學詩間/有唐調  黄清  云羅詩詞意貴顯雖取材不)¶
<pb:KR4h0156_WYG_046-1b>¶
　　　(逺而屬/對為精)¶
　　　(静志居詩話達夫逺師撃壤近仿/白沙定山然爽氣尚存未墮塵霧)¶
　　雜詩(二首/)¶
故人萬里外夜夢忽在兹一去二十年宛若平生儀因¶
悲久離别再拜前吐辭舉手雙涕下自訴長相思覺來¶
天一涯彼此安得知豈無同心言道逺孰致之人生重¶
結交結交在當時對面不傾倒相思亦奚為¶
煩𫾣不能寐披衣歩前楹仰視天漢流衆星一何明萬¶
<pb:KR4h0156_WYG_046-2a>¶
動皆有息人生何所營久佇風露下灑然當我情¶
　　獨坐¶
數月不出户庭前多夕隂閒看芳樹色一倍舊年深¶
　　山中雜詩¶
問我家何在山深多白雲巖前飛瀑下對語不相聞¶
　　後園續詠(二首/)¶
棠棃花開深淺黄燕子初飛日漸長草亭坐久客不到¶
半雨半風春太狂¶
<pb:KR4h0156_WYG_046-2b>¶
南村雲起北村晴晴鳩雨鳩更互鳴東風吹雨衣不濕¶
我在桃花深處行¶
　唐順之(十二首/)¶
　　　順之字應徳一字義修武進人嘉靖己丑進士¶
　　　除兵部主事改吏部尋改翰林編修歴右春坊¶
　　　司諫上疏請朝東宫奪職為民起兵部郎中巡¶
　　　視薊鎮還視師浙直超拜僉都御史巡撫淮揚¶
　　　天啓中追諡襄文有荆川先生集(穆敬甫云唐/公詩典雅舂)¶
<pb:KR4h0156_WYG_046-3a>¶
　　　(容綽有盛唐體裁近顧元言云中丞古體如雲/津躍龍幻變莫狀  體如風澗鳴琴幽逸有致)¶
　　　(並足流響詞林屠胡元瑞云嘉靖初爲初唐者/唐應徳袁永之  文升王汝化任少海陳約之)¶
　　　(田叔禾等爲中唐者皇甫子安華子潛呉純叔/陳鳴野施子羽蔡子木等俱有集行世就中古)¶
　　　(詩沖澹當首子潛律體精嚴必推應徳習蔣仲/舒云𢎞正間李何輩出海内遵之迨其  弊音)¶
　　　(響足聼意調必歸剽竊雷同正變雲擾太史振/之爲初唐宏麗該整足稱羽儀  黄清甫云應)¶
　　　(德初務清華晚趨險怪考其所撰若出二轍故/譽有所自毁亦隨之  陳卧子云應徳氣象爽)¶
　　　(邁才情駿發使能深造當有超乗其/後馳騖功名詭託講學遂頽然自放)¶
　　　(詩話荆川開濟之才閎攬百家靡不融㑹毅然/自任天下之重倭人構患志在捍牧圉以保鄉)¶
<pb:KR4h0156_WYG_046-3b>¶
　　　(曲是時督師之權惟甬江梅林是寄公舍當局/二人誰可與談方略者顧不知者以公爲甬江)¶
　　　(所薦介溪所知因此薄公豈惟昧于知人并不/識時務者矣其建平倭之策謂當禦之海外故)¶
　　　(北自崇明南至蛟門乗桴破浪身作先鋒積勞/而殞是豈專馳騖於功名者耶襄文之諡允符)¶
　　　(公論也已公初與遵巖論文兩不相下既乃舍/所學從之竊怪集中五言古詩特少殆退舍以)¶
　　　(避遵巖也至於律詩/質不傷文麗而有體)¶
　　送孔上公助祭太學歸闕里時賜衮衣一襲¶
國喜嘉賔至人攀上客行來觀周室禮去入魯王城新¶
衮山龍炫餘堂金石鳴聖朝稽古意待爾示諸生¶
<pb:KR4h0156_WYG_046-4a>¶
　　同皇甫子循游横山¶
曲磴行來盡松隂轉寂寥不知茅屋近却望石梁遥葉¶
響疑聞雨渠寒未上潮夫君軒冕客此地欲相招¶
　　送白尉往湖州¶
君家太湖北作吏太湖南驛路雞鳴近山城樹影含萬¶
川疏沃野百室競春蠶幸此猶吾土微官也自堪¶
　　張相公夀詩¶
帷中運䇿九州清共說留侯在漢京賜第近連平樂觀¶
<pb:KR4h0156_WYG_046-4b>¶
入朝新給羽林兵儒生東閣承顔色酋長西蕃識姓名¶
却望上台多氣象年年長傍紫宸明(鍾廣漢云夀詩如/此典重允稱㧞俗)¶
　　廣徳道中¶
蒼山百轉見炊烟茆屋髙栖古樹顛細雨薜蘿侵石逕¶
深秋秔稻滿山田雲中望影迷遥岫草裏聞聲覺暗泉¶
儻遇秦人應不識只疑誤入武陵川¶
　　聞復官報京師友人¶
姓名不復挂朝參魚鳥由來性所耽箧裏符經都已廢¶
<pb:KR4h0156_WYG_046-5a>¶
山中藥草漸能諳疎狂自分三宜黜嬾病其如七不堪¶
深謝故人推轂意莫將陽羨比終南¶
　　崔鎮道中晚望懐陳約之¶
郊原極目思依依楚水連天楚樹微逺浦潮生人獨往¶
寒林風静鳥雙歸泥塗自覺朋游好日月偏催旅鬢稀¶
念爾同爲南竄客煙波何事更相違¶
　　覽徐養齋見懐毛古菴及小子之作存没感懐和¶
　　韻¶
<pb:KR4h0156_WYG_046-5b>¶
早歲曽陪杖履遊遥思墓木已三秋美人去後空聞笛¶
芳草歸時獨倚樓世上玉顔還易老山中石髓杳難求¶
却慚司馬頻相許擬向清湖共釣舟¶
　　冬至南郊¶
明王敦大報泰畤禮神君位以南離正宵從甲子分月¶
臨太乙館星動羽林軍除道欵豋岱鳴簫異度汾聲容¶
六變合海嶽百靈紛封檢微題字屏帷悉畫雲神光人¶
共見天語帝親聞盛跡誰能賦多慚扈從羣¶
<pb:KR4h0156_WYG_046-6a>¶
　　松闗¶
月出照松闗松隂正滿地恐有山僧歸終夜不須閉¶
　　筠徑¶
面面隔深竹茅齋在何處遥聞犬吠聲試從此路去¶
　　古北口¶
諸城皆在山之㘭此城冠山如鳥巢到此令人思猛士¶
天山萬里鳴弓弰¶
　李開先(三首/)¶
<pb:KR4h0156_WYG_046-6b>¶
　　　開先字伯華章邱人嘉靖己丑進士除户部主¶
　　　事改吏部歴貟外郎中擢太常少卿提督四夷¶
　　　館罷歸有閒居集(朱中立云中麓著作甚富一/韻百篇蓋白樂天之流也詞)¶
　　　(浮意淺繩墨尠/中多何為焉)¶
　　　(詩話中麓撰述潦倒觕疎然最為好事藏書之/富甲於齊東詩所云豈但三車富還過萬卷餘)¶
　　　(又云借抄先館閣博覽及瞿曇是也先時邊尚/書華泉劉太常西橋亦好收書邊家失火劉氏)¶
　　　(散佚無遺獨中麓所儲百餘年無恙近徐尚書/原一購得其半余嘗借觀愛籤帙必精研朱㸃)¶
　　　(勘北方學者能得斯趣殆無多人也噫嘻文淵/閣藏書例許抄覽先具領狀以時繳納世所稱)¶
<pb:KR4h0156_WYG_046-7a>¶
　　　(讀中秘書盖謂是己奈典籍微員收掌不慎嵗/久攘竊抵換已鮮完書可為浩歎聞中麓後人)¶
　　　(尚餘殘書數十部巡撫丹徒張公物色之中有/陸司農禮象一編張公殁後訪之不能得矣)¶
　　苦熱¶
昏中日在栁炎帝司其職苦渇多病身煩熱何相逼浹¶
旬難夜眠近午始朝食止螫藥無能驅蚊扇無力莫爲¶
觸暑行且就繁隂息官微罷復久賜冰胡可得神馳寒¶
露臺夢想雪山域妄念不須存秋凉當在即¶
　　塞上曲(二首/)¶
<pb:KR4h0156_WYG_046-7b>¶
虎旅紛紛列虎牙龍庭漠漠走龍沙未交八月先飛雪¶
已盡三春不見花¶
一春不見煖融天自是要荒氣候偏落地雪花原是雨¶
漫天榆莢不成錢¶
　吕　髙(一首/)¶
　　　髙字山甫丹徒人嘉靖己丑進士授户部主事¶
　　　改兵部歴郎中出為山東提學副使轉行太僕¶
　　　少卿有江峰漫稾(莫子良云先生詩本初唐燕/國曲江二張而晚出杜陵大)¶
<pb:KR4h0156_WYG_046-8a>¶
　　　(厯諸/子間)¶
　　　(詩話詩莫盛於正徳文莫純于嘉靖之初自後/七子𣲖行而真詩亡古文亦亡矣山甫與富順)¶
　　　(熊過叔仁名在八才子之列雖未能驂乘王唐/亦一時之雋也王浚川數當時作者有唐子羅)¶
　　　(子趙子王子江右則有尹子曽子胡子陳子尹/名臺字崇基有洞山集陳名昌積字子虛有龍)¶
　　　(津集曽胡二子/不能悉舉矣)¶
　　省中直宿¶
疎星歴歴露為霜獨宿瑶宫夜未央樹色暗浮天仗外¶
香煙遥接御爐傍鈞天月上聞長樂玉漏風移出建章¶
<pb:KR4h0156_WYG_046-8b>¶
不遇武皇行幸日空憐頭白滯爲郎¶
　陳　束(五首/)¶
　　　束字約之鄞縣人嘉靖己丑進士選庻吉士改¶
　　　授禮部主事已復改編修出為湖廣僉事徙福¶
　　　建轉河南提學副使有后岡集(王允寧云后岡/誠穎秀第語淺)¶
　　　(氣促寡詩人之致軫皇甫子循云約之詩早鑄/四傑晚鎔二張遒  平原晞駕康樂  王元美)¶
　　　(云陳約之如青樓小女月下箜篌初取閒適終/成凄楚又如過雨殘荷雖爾衰落嫣然有態)¶
　　　(顧元言云約之詩篇篇都秀潤句句少警㧞亦/就色相中自然寫出  黄清甫云陳詩巧構新)¶
<pb:KR4h0156_WYG_046-9a>¶
　　　(思善詠故跡華而不靡舊而彌鮮益以筋力美/篇豈少哉  陳卧子云約之典禮之作依然司)¶
　　　(隸衣/冠)¶
　　　(詩話約之取組/六朝亦稱典則)¶
　　咸寧山中雪霽晚行¶
雪霽乍見山殘陽稍辭嶺暝色起煙氛寒光散墟井田¶
空獵犬還林凍棲烏警遥聞野寺鐘初月生俄頃¶
　　晚望有懐¶
髙閣罷餘霧曠然見遥岑依微夕照滅窈窕寒雲深隠¶
<pb:KR4h0156_WYG_046-9b>¶
几獨成趣據梧時自吟惟當草元者寂寞知予心¶
　　還浙夜泊江口¶
越嶂宜春望江舠入夜乗潮移諸島出雲卷數峰層近¶
郭翻多戀還家獨未能北堂今夕夢先已度西興¶
　　都下秋雨夜飲王子長宅¶
闊别時何屢蹉跎鬢已侵還朝明主賜卜夜故人心凉¶
雨杯初覆空堂漏欲沉安知非夢寐相對帝城隂¶
　　送李子¶
<pb:KR4h0156_WYG_046-10a>¶
山城細雨綠蕪滋黄鳥闗闗送别時海内為鄰千里近¶
湖邊傾盖十年遲蟬聲驛路催官騎草色河橋映酒旗¶
遥想經行多逸興逢人莫不寄新詩¶
　任　瀚(二首/)¶
　　　瀚字少海南充人嘉靖己丑進士繇吏部主事¶
　　　補春坊司直兼翰林簡討有忠齋稾¶
　　　(詩話少海遇青城山異人授鴻寳修煉法家中/盤盎皆㸃汞銀為之同時熊叔仁亦好服食煉)¶
　　　(形之說而羅達夫之死燕齊海上之士或言其/仙去是時青詞丹籙西内尚未營齋而諸君愛)¶
<pb:KR4h0156_WYG_046-10b>¶
　　　(道實開其先已少海老去自吹秦觱栗/西征曽比漢嫖姚之句詩家類多稱之)¶
　　病懐¶
海甸逢南菊殊方也自花江淹新卧病王粲老無家皓¶
月千門夜秋風雙鬢華還持石函記勾漏訪丹砂¶
　　五丁峽别衡崑¶
峡天猨嘯萬山秋御宿相逢轉别愁後㑹知誰先白髪¶
清時勞汝問滄洲繩牀對月此村夜霜杵擣衣何郡樓¶
聞道西京最蕭瑟可堪歸路曲江頭¶
<pb:KR4h0156_WYG_046-11a>¶
　程文徳(一首/)¶
　　　文徳字舜敷永康人嘉靖己丑賜進士第二累¶
　　　官吏部左侍郎兼翰林院學士改南京工部左¶
　　　侍郎贈禮部尚書諡文恭有松溪集¶
　　長洲訪常劉二子¶
籃輿春曉度浮梁懶問城闉六十坊小艇忽臨山盡處¶
美人宛在水中央疎籬仄徑紆村巷穉栁夭桃映草堂¶
流寓江山元有分翛然安土即吾鄉¶
<pb:KR4h0156_WYG_046-11b>¶
　蔡雲程(一首/)¶
　　　雲程字亨之臨海人嘉靖己丑進士歴官刑部¶
　　　尚書贈太子少保有鶴田草堂集¶
　　豋雷港驛樓¶
空江返照映孤洲晚泊聊豋驛外樓可歎羇懐無住著¶
挂帆隨月下舒州¶
　楊　博(一首/)¶
　　　博字維約蒲州人嘉靖己丑進士除盩厔知縣¶
<pb:KR4h0156_WYG_046-12a>¶
　　　徙長安徴授兵部主事歴郎中出為山東提學¶
　　　副使遷參政以僉都御史撫甘肅進右都御史¶
　　　兵部侍郎升尚書加少保改吏部進少傅尋加¶
　　　少師兼太子太師卒贈太傅諡襄毅有虞坡集¶
　　送雷信菴出按甘肅¶
湟中形勝地尚記昔年游清海崑崙斷黄河積石流左¶
賢失右臂上將得前籌為問乗槎客何時到隴州¶
　胡　松(一首/)¶
<pb:KR4h0156_WYG_046-12b>¶
　　　松字汝茂滁州人嘉靖己丑進士累官吏部尚¶
　　　書贈太子太保諡莊肅有集¶
　　舎弟病乆得書知小愈喜而有作¶
汝病經年久常時繫我思池塘春草夢江海鶺鴒詩歲¶
暮悠悠别天涯寂寂時忽傳消息到喜報細君知¶
　鄭大同(一首/)¶
　　　大同字皆吾莆田人嘉靖己丑進士歴官刑部¶
　　　右侍郎贈尚書¶
<pb:KR4h0156_WYG_046-13a>¶
　　天游觀¶
輕輿斜日上髙峰瘦竹疎花萬壑風獨鶴一聲松影亂¶
月明人在白雲中¶
　楊　爵(一首/)¶
　　　爵字伯修富平人嘉靖己丑進士除行人擢河¶
　　　南道監察御史上書劾夏言郭勛因極言朝政¶
　　　廷杖繫獄者再乆而得釋卒追諡忠介有斛山¶
　　　集¶
<pb:KR4h0156_WYG_046-13b>¶
　　　(詩話斛山手觸逆鱗甘以其身顯棄封事大略/謂目前之憂甚大大抵因仍苟且兵戎廢弛公)¶
　　　(私困竭奔競成俗賄賂通行遇災變而不憂非/祥瑞而稱賀讒諂面䛕士風民俗於此大壊而)¶
　　　(國之所恃以為國者埽地盡矣又云天下之患/莫大乎以危為安以菑為利實則可憂而以為)¶
　　　(可樂法家佛士日逺而快意肆情之事無敢有/齟齬於其間積弊而至於蠱則不可得而救矣)¶
　　　(永陵見之震怒下鎮撫司重笞下獄於時晋江/周主事天佐救之而死文豋浦御史鋐再救之)¶
　　　(而又死繫獄五稔始得釋纔旋里永陵復諭東/厰拘之斛山之在獄也校尉蘇宣喬某楊棟獄)¶
　　　(官洪百户咸哀焉及再被逮緹騎亦憐之不相/促廹斛山飯已即行立門屏前傳語家人曰有)¶
　　　(㫖見逮吾行矣觀者流涕獄中撰周易辨録其/論文云文以理為主以氣為輔不以偏邪之見)¶
<pb:KR4h0156_WYG_046-14a>¶
　　　(亂其心本諸聖賢之言以充養之如此則造語/皆自胸中流出其吐詞立論愈出愈新而無窮)¶
　　　(如日月在天窮居深谷花石草木之㣲青者自/青白者自白仰之以生輝觸之而成色矣㫖哉)¶
　　　(言乎詩則信口/而作不求工也)¶
　　中秋懐友¶
寂寞復寂寞還如去歲秋美人消息逺令我心悠悠呉¶
水既東去秦山不可求思君譚道處念此日幽憂¶
　林　恕(三首/)¶
　　　恕字道近長樂人嘉靖己丑進士歴官雲南按¶
<pb:KR4h0156_WYG_046-14b>¶
　　　察使有西橋集¶
　　　(詩話西橋近詩依然/林子羽王安中流派)¶
　　舟次白沙驛¶
長安何處所孤櫂發閩闗白擁沙邊驛青迴江上山風¶
濤添别淚村酒破愁顔羨爾溪中鳥閒雲共往還¶
　　同蔣䝉菴朱豹厓登合浦海角寺¶
共是天南客相攜海角行山連銅柱界水匯越裳城落¶
日潮聲起髙秋蜃氣清故鄉囘首望歸雁斷南征¶
<pb:KR4h0156_WYG_046-15a>¶
　　宿唐浪村¶
黄精釀熟豆初花籬落蕭疎逺市譁地僻虞羅依岸曲¶
天寒漁火傍江义燕尋舊壘穿重幕竹引新篁過别家¶
對景蕭然幽興發可甘萍梗負年華¶
　薛　甲(一首/)¶
　　　甲字應登江隂人嘉靖己丑進士除兵科給事¶
　　　中以言事謫累遷江西按察副使致仕有畏齋¶
　　　類稾¶
<pb:KR4h0156_WYG_046-15b>¶
　　生居¶
生居盈萬間死居纔七尺七尺已有餘萬間何戚戚造¶
物與我身此身應我役曷以我身故令我不自得¶
　楊　祜(五首/)¶
　　　祜字汝承錢塘人嘉靖己丑進士有丹泉集¶
　　　(詩話汝承諸體瀟灑㧞俗今鄉/䣊論詩無人屈一指者可歎也)¶
　　答陳李二侍御¶
吏隠滄洲逺江楓伴索居秋風一雁過忽枉友朋書獻¶
<pb:KR4h0156_WYG_046-16a>¶
納看君輩聲名動直廬東南民力竭奏記意何如¶
　　湖夜¶
湖夜熒熒白蘋風嫋嫋秋斷霞斜照雨冥霧濕依樓萬¶
國仍多難浮生祗百憂滄江有漁笛何事獨悠悠¶
　　雨懐¶
山城積雨春無事江閣停雲晚自怡芳草不知隨處合¶
賔鴻何意獨歸遲壯游東閣題詩處恩幸南宫錫讌詩¶
風景不殊京闕異江湖深繫廟堂思¶
<pb:KR4h0156_WYG_046-16b>¶
　　九日豋泰山¶
殊方此日逢重九絶嶽髙吟散逺愁漢畤秦封空往事¶
紫萸黄菊自深秋天清樓閣明三觀野曠山河辨九州¶
獨是懐親憂國意白雲滄海共悠悠¶
　　簡田長官¶
矯矯田郎三輔賢省曹播越五經年河洲水竹新開郡¶
暇日閒看沙鷺眠¶
　陳子文(一首/)¶
<pb:KR4h0156_WYG_046-17a>¶
　　　子文字在中閩縣人嘉靖己丑進士歴官湖廣¶
　　　按察副使¶
　　夜泊皖城村舎¶
孤舟野泊初逺寺疎鐘起茅屋兩三間懸燈深樹裏¶
　桂天祥(一首/)¶
　　　天祥字子興臨川人嘉靖己丑進士由兵部主¶
　　　事改監察御史巡按山西山東出知大名府¶
　　發和州¶
<pb:KR4h0156_WYG_046-17b>¶
樓船開旭日凉露灑征衣擊楫横江浦投詩采石磯潮¶
來紅蓼没人語白鷗飛天際瞻宫殿金陵在翠微¶
　吳子孝(四首/)¶
　　　子孝字純叔長洲人尚書一鵬子嘉靖己丑進¶
　　　士改庻吉士授工部主事以光祿寺丞出爲湖¶
　　　廣参議提督太和山有玉涵堂稾(皇甫子循云/龍峰才情既)¶
　　　(美興寄尤深其詞婉以麗其響和以平其思悠/以儁故能蓄藻於建安騰聲於天寳希躅於少)¶
　　　(陵逸駕/於長慶)¶
<pb:KR4h0156_WYG_046-18a>¶
　　　(詩話純叔籍甚詩名特格未髙聳其論詩云世/之蕘童牧豎矢口而成章田翁野嫗發聲而中)¶
　　　(節彼蓋不知何者之爲詩况詩之所以妙何也/天地之機洩之於人者不知其所以然而然也)¶
　　　(夫詩以言傳亦以言隠求之於迹者非也求之/於音者亦非也求之於揣摩擬議者亦非也數)¶
　　　(語足當正嘉/詩人鍼砭)¶
　　燕¶
數見沙頭燕翩翩故傍人定知巢已就偏愛語相親碧¶
樹江波闊烏衣故國春卷簾誰爲汝飄泊數沾巾¶
　　送郟薦和奉使東萊¶
<pb:KR4h0156_WYG_046-18b>¶
上宰承周賵王官抱楚才堂封鸞詔下鐃吹錦帆開海¶
屋魚龍夜仙宫日月臺相如誇負弩旍節幾時迴¶
　　秋日與子浚子約小集子循甫赴日南¶
莫問銀河淺須憐玉斚空洛雲三歲隔楚月一宵同風¶
櫪悲窮驥秋砧亂候蟲新凉有離思萬里憶征鴻¶
　　送楊獻甫之官四川行閫參軍十二韻¶
越巂憐君去相違萬里餘軍参孫楚事筆草孟嘉書魚¶
鳥驚新陣貔貅耀舊旟桄榔山葉暗躑躅野花疎村女¶
<pb:KR4h0156_WYG_046-19a>¶
誇橦布羌人趁葦墟地當三蜀險府控百蠻居闗徼留¶
繻日風雲按轡初巴渝歌甚樂兵騎報寧徐才重松州¶
幕恩垂洱水車遷喬應不忝學武昔無如贊畫元戎喜¶
籌邊勁寇除少年誰得似俠氣滿儲胥¶
　沈　愷(二首/)¶
　　　愷字舜臣松江華亭人嘉靖己丑進士歴官寧¶
　　　波知府升湖廣右參政有環溪漫集(徐伯臣云/鳯峰長于)¶
　　　(律之皇甫子循云環溪閎眇之製湛思以宣綺/麗  詞縁情而得茵鼎之貴不能奪蓴鱸之思)¶
<pb:KR4h0156_WYG_046-19b>¶
　　　(熊軾之華無以輓扁舟之興不既深於詩乎逺/穆敬甫云沈詩肉骨勻稱條達不滯  李時)¶
　　　(云舜臣詞翰瀟/灑有出塵之致)¶
　　園中雜言(二首/)¶
洪鈞陶萬象品彚皆天情四時忽代謝歲功賴有成物¶
理鮮常盛天道有虧盈哲人秉大觀所以稱達生伊余¶
無所好夙抱幽人貞一丘常自足千駟良可輕寵祿豈¶
足貴賤者乃有名¶
中歲不自好營慮相糾纒寧如返初服停策倚林泉豈¶
<pb:KR4h0156_WYG_046-20a>¶
不羨松喬生本無僊縁鍊形得長生此事終茫然有溪¶
亦可漁有山亦可田營已良已足踰分詎自全青陽不¶
再御朱華苦易捐欣然命㫖酒且以娛天年¶
　王穀祥(二首/)¶
　　　糓祥字禄之長洲人嘉靖己丑進士官吏部主¶
　　　事有酉室集¶
　　梅花¶
風引上春香雪弄江南色為有惜花心樓中莫吹笛¶
<pb:KR4h0156_WYG_046-20b>¶
　　水仙¶
瑶環月下鳴翠帶風中舉胡然洛浦神胡然漢濵女¶
　沈　謐(一首/)¶
　　　謐字靖夫秀水人嘉靖己丑進士除行人擢吏¶
　　　科給事中終江西按察僉事有石雲家藏集¶
　　　(詩話先生師於陽明甘泉友于龍溪窮/研理學故其詩品亦在元豐淳熙之間)¶
　　游殊勝寺¶
畫舫連雲動驚濤帶雨飛青山天外出白鷺寺邉歸僧¶
<pb:KR4h0156_WYG_046-21a>¶
偈傳金粟蟬聲隠翠㣲洞庭乗興逺直欲老漁磯¶
　蔡　靉(一首/)¶
　　　靉字天章寧晋人嘉靖己丑進士除行人擢浙¶
　　　江道御史坐劾汪鋐廷杖為民尋以原官起用¶
　　　再謫山東按察知事隆慶初復職致仕有洨濵¶
　　　集¶
　　過桑乾河入雲中¶
白草黄沙漢使稀桑乾渡馬駐斜暉孤城雉堞依黄土¶
<pb:KR4h0156_WYG_046-21b>¶
古戍狼煙起翠微入夜角聲驚客夢凌風霜氣裂征衣¶
雲州一望天連水惟是山頭朔雁飛¶
　周顯宗一(首/)¶
　　　顯宗字子孝濮州人嘉靖巳丑進士除秀水知¶
　　　縣歴官漢中知府有桃村山人自適稾¶
　　　(詩話桃村於詩未臻門徑惟意所之自序稱感/興而作不事强索亦未嘗規規於古人自知之)¶
　　　(明亦已審矣集中絶/句小詩有偶合者)¶
　　宿安平驛¶
<pb:KR4h0156_WYG_046-22a>¶
湖静冰初合人喧市晚收夜深誰共語寒月獨登樓¶
　莊一俊(一首/)¶
　　　一俊字君棐晉江人嘉靖己丑進士官至參議¶
　　小居¶
雀飲硯池水蝶翻菜圃花雖非髙士宅終是野人家¶
　張　意(一首/)¶
　　　意字誠之崑山人嘉靖己丑進士官南職方郎¶
　　　有日渉園稾(皇甫子循云誠之詩無取模擬而/間合雅音本之性靈得於天趣也)¶
<pb:KR4h0156_WYG_046-22b>¶
　　　(詩話誠之與兄情後先取甲第情有公餘寓拙/稾詩無足録者自序以為習氣未除興到輒就)¶
　　　(不求其工自適其適可/謂得失寸心知者也)¶
　　世宗皇帝輓詩¶
神謨憑玉几顧命託儲君詔下輪臺悔哀傳薄海聞弓¶
號遺劍舄龍去失風雲丹扆依然在宫鑪冷夕薰¶
　楊本仁(一首/)¶
　　　本仁字次山祀縣人嘉靖己丑進士有少室集¶
　　山行¶
<pb:KR4h0156_WYG_046-23a>¶
山路登攀倦鄉闗何處邊迷津岐路口立馬亂峰顛白¶
髪雙親逺黄河一綫懸俯看鴻雁影難寄益門篇¶
　曹世盛(一首/)¶
　　　世盛字際卿閩縣人嘉靖己丑進士歴官廣西¶
　　　參政有方坡集¶
　　送凌應賢判常徳¶
雄郡開南紀行旌出北燕别憐孤館夕交憶故鄉年曉¶
月沈平楚春山帶逺煙離魂與孤鴈共逐洞庭船¶
<pb:KR4h0156_WYG_046-23b>¶
　孔夭𦙍(一首/)¶
　　　天𦙍字汝錫汾州人嘉靖壬辰賜進士第二以¶
　　　王府親外補陜西提學僉事歴浙江右布政使¶
　　　有文谷集¶
　　　(詩話管涔山人如新調鸚鵡/雖復多言舌音終是木强)¶
　　鴈山峰洞戀壑之勝水石之竒雲物之美多在靈¶
　　巖予往臨眺述景散懐¶
紆轡試委塗迴䇿亦尋壑過澗厲潺湲攀厓凌峭㟧歩¶
<pb:KR4h0156_WYG_046-24a>¶
滑苔已沈手援葛猶弱磴竟造幽禪山平臨化閣列峰¶
非一竒芳林紛沃若空水望如煙絶巖驚欲落深洞海¶
冥冥曽城天漠漠雲物倏然改霞氣時間作景與元閬¶
并跡乃靈仙託將乗琴髙鯉或馭王喬鶴¶
　朱　衡(一首/)¶
　　　衡字士南萬安人嘉靖壬辰進士除尤溪知縣¶
　　　徙婺源徵授刑部主事累官右副都御史巡撫¶
　　　山東入為工部侍郎改吏部升南京刑部尚書¶
<pb:KR4h0156_WYG_046-24b>¶
　　　尋以工部尚書兼副都御史總理河漕加太子¶
　　　少保召還掌部事有鍾山稿¶
　　十四夜待月¶
日入石梁暝攜僧待華月萬籟方澂瑩孤鐘助凄越素¶
影澹青襟清輝鑑元髪憮焉遐意存暢矣浩歌發歌聲¶
難以竟流響振林樾¶
　閔如霖(一首/)¶
　　　如霖字師望烏程人嘉靖壬辰進士歴官南京¶
<pb:KR4h0156_WYG_046-25a>¶
　　　禮部尚書贈太子少保有午堂集¶
　　游迎恩寺寗氏園林¶
逕轉金沙浄壇依石洞幽樹深寧受暑蜩咽似迎秋空¶
翠含雲落新泉帶雨流歸驂楊栁陌十里暮煙浮¶
　蔡汝楠(三首/)¶
　　　汝楠字子木徳清人嘉靖壬辰進士除行人遷¶
　　　南京刑部郎中出知衡州府歷江西参政山東¶
　　　按察使擢兵部侍郎改南京工部有自知堂稾¶
<pb:KR4h0156_WYG_046-25b>¶
　　　(唐應徳云白石盡洗鉛華獨存本質約侯舜舉/云白石詩諸體皆合五言類陸機沈  易者擬)¶
　　　(子昂七言近體與盛唐諸公相軋而七言古多/似髙岑五言近體多似王孟  穆敬甫云蔡詩)¶
　　　(思深語險不落塵詮既洪朝選云蔡白石弱冠/即以詩聞初學六朝  而學劉長卿最後又學)¶
　　　(陶韋强王元美云蔡子木如嬌女織流黄不知/絲理  自斐然又云子木少年雅慕建安晚攻)¶
　　　(錢劉索然易盡率顧元言云司空詩聲調清雅/情興髙朗晚歲  意應酬似出二手  黄清甫)¶
　　　(云子木登第最早服官留都與皇甫伯仲日相/倡和雅有令譽送别登臨佳句未嘗不在人口)¶
　　　(也既而官爵日尊詩格日/損必窮乃工豈其然邪)¶
　　　(詩話白石詩名籍甚與四皇甫相酬和唐應徳/亟賞之云白石今之名家也一變而得古作者)¶
<pb:KR4h0156_WYG_046-26a>¶
　　　(之精僕非知音亦三歎不能自已而其鄉錢守/中撰竹里老人沈宗殷傳備述正嘉之際湖州)¶
　　　(人物之盛有云長興則吳布衣珫安吉則陳大/参良謨烏程則凌訓導震歸安則嚴知府鳯吳)¶
　　　(知縣廉唐主事樞徳清則沈僉事松武康則駱/編修文盛而劉尚書麟自江右至居䝉塢孫山)¶
　　　(人一元自陕西至居戴山/云云獨不及白石何也)¶
　　武夷山詩¶
夙慕武夷游已入晴川境稅我塵中車振衣三秀嶺樹¶
暝叠浮嵐溪虚寫澄影石竇通海流猨巖嘯峰頂空洞¶
駭迴飇逺㟧眩殊景倐爾昇雲煙兼復徹軒屏晨翠流¶
<pb:KR4h0156_WYG_046-26b>¶
耳目霄隂濯襟領靈跡冠閩甌真機㑹箕潁榮素實殊¶
塗俾予發慙省¶
　　化劍閣贈田柜山督學¶
昔與君子别乃在荆門山雲濤緬相失五載隔五闗武¶
夷寧不懐欲來分水艱不因覲省暇何能晤清顔信矣¶
延平津神㑹自昔然高閣出幽岫雙溪迅驚瀾山雨炎¶
燠銷林華芬藻繁泓澄隠風雷磊落明琅玕方諧意未¶
悉將别念彌難豈無聲音及獨悵形蹟單有縁期後逢¶
<pb:KR4h0156_WYG_046-27a>¶
更極平生歡握手何以贈永好在弗諼¶
　　送陳郎中出守廣川¶
戀别南州守聊為越客吟三江看雁盡五嶺入雲深風¶
氣通蠻落人煙接海隂炎方將帝命并切飲冰心¶
　呂光洵(一首/)¶
　　　光洵字信卿紹興新昌人嘉靖壬辰進士累官¶
　　　兵部尚書兼副都御史巡撫雲南改南京工部¶
　　　尚書未任卒有期齋集¶
<pb:KR4h0156_WYG_046-27b>¶
　　立春前雪應制¶
天惟元徳感帝念小民依送臘能呈瑞先春果應期兩¶
儀渾並色萬有倐交輝欲繼周文詠還輕郢曲稀¶
　林應亮(一首/)¶
　　　應亮字熙載侯官人嘉靖壬辰進士歴官户部¶
　　　右侍郎總督倉場有少峰集¶
　　宿㑹江¶
古驛山城外寒江客到稀潮平見魚戲葉落聼禽飛逺¶
<pb:KR4h0156_WYG_046-28a>¶
火行人語荒原古渡歸徘徊不知夕零露忽沾衣¶
　范　欽(五首/)¶
　　　欽字堯卿一字安卿鄞縣人嘉靖壬辰進士累¶
　　　官兵部右侍郎有天一閣集¶
　　　(詩話堯卿格律自矜第取材太近時倡和者沈/嘉則吕中甫諸人未免聲調似之其藏書最富)¶
　　　(今浙中舊族若山隂鈕氏祁氏吳興潘氏沈氏/檇李項氏郁氏髙氏胡氏遺書盡散惟范氏籤)¶
　　　(帙尚存惜未能/泝江就閱也)¶
　　江上翫月¶
<pb:KR4h0156_WYG_046-28b>¶
萬里空江月孤舟日夜看闗山何處是烏鵲不勝寒氣¶
逼銀河轉光含玉露團踟蹰瞻斗極髣髴辨長安¶
　　寄陳駕部國祥¶
不見陳司馬蹉跎幾歲年長江無旅鴈絶塞有風煙羽¶
檄連宵動瘡痍何日痊憑將賈生疏太息漢庭前¶
　　雪中簡王惟和¶
寂寞梁園客迂迴剡曲家一冬初破雪萬里正飛花帶¶
雨斜侵幔迴風曲抱沙相看如不醉孤負此年華¶
<pb:KR4h0156_WYG_046-29a>¶
　　姪澈使滇南¶
鳳厯千齡啓龍圅六詔傳雲開使星路地盡夜郎天頒¶
瑞符虞典祈靈異漢年可令籌國計人復數張騫¶
　　東歸次錢塘先寄弟¶
月落天將曙風髙浪欲層夜來春草夢先已度西陵¶
　蘇志臯(一首/)¶
　　　志皐字徳明固安人嘉靖壬辰進士除瀏陽知¶
　　　縣徙進賢徴授刑部主事歴郎中出爲僉事遷¶
<pb:KR4h0156_WYG_046-29b>¶
　　　副使升布政使以僉都御史撫遼東遷右副都¶
　　　御史有寒邨枹罕二集¶
　　早朝奉天殿接詔¶
禁漏沈沈曉色遲迴廊華月隠参差玉階直接承明殿¶
銀漢遥通太液池咫尺雲函頒聖詔逶迤宫扇肅朝儀¶
微臣亦見天顔喜未必長教近侍知¶
　顧存仁(二首/)¶
　　　存仁字伯剛太倉州人嘉靖壬辰進士除餘姚¶
<pb:KR4h0156_WYG_046-30a>¶
　　　知縣入為禮科給事中以言事廷杖編管保安¶
　　　隆慶初起用官至太僕寺卿有東白草堂集(薛/仲)¶
　　　(常云吳中詩大都模擬而出雖自相誇詡稱為/作者而知言之士不無遺論矣伯剛諸體温厚)¶
　　　(和平忠愛怛惻根諸心而寓諸言不假組織而/依詠成章得雅頌風騷之遺  周子籲云居庸)¶
　　　(山人詩和/平雅澹)¶
　　　(詩話陸子餘劾張桂作奏時鬼嘯於庭顧伯剛/起草則鬼近榻前其聲迫矣詰旦鴉又鳴户上)¶
　　　(而兩公直言不諱雖受廷笞未嘗殞命使有畏/縮何以成名乎伯剛所言五事其一論及黄冠)¶
　　　(故答鴻山漸山詩有潮海空傳佛骨書之句也/是時金籙青詞猶未盛而徙薪曲突君子重其)¶
<pb:KR4h0156_WYG_046-30b>¶
　　　(知先/幾焉)¶
　　岔道¶
目極長安嶺春生岔道屯看花頻掩淚聞鴈欲銷魂隴¶
霧侵衣濕風沙隔面昏據鞍悲髀肉徒切壯心存¶
　　對月¶
清光此夕爲誰秋闗月能禁故國愁何處笛聲吹不斷¶
卧看北斗挂城樓¶
　周復俊(二首/)¶
<pb:KR4h0156_WYG_046-31a>¶
　　　復俊字子籲太倉州人嘉靖壬辰進士仕至太¶
　　　僕寺卿有六梅館集¶
　　　(詩話子籲甄綜鄉黨之詩為玉峯詩纂而以已/詩請楊用修評㸃亦稱好事第諸體多膚淺不)¶
　　　(足/觀)¶
　　淶水官舍感懐¶
今夕復何夕倚此明燭光疎星燦前帷三五河漢旁天¶
寒邊雲白嵗暮堠草黄古云易水寒重以繁露霜迢迢¶
逺行遊塗軌浩無方眇余苦不達素髪垂中堂所嗟志¶
<pb:KR4h0156_WYG_046-31b>¶
徒菀四牡厲周行¶
　　白水驛早發¶
東方日未明寒林鳥將散靄靄川霧昏縷縷邨煙亂崩¶
雲卧岑崖狂飇決門閈迢迢白水程栗栗黑墳岸隂隂¶
蟲知曙喈喈雞迎旦狨猺儼狙伏徒御失魚貫稍聞滇¶
水寒已習炎方暵凉冷雖迕時隂陽自貞觀吹萬感觱¶
發致一疑漶漫霜封紫柯榮冰蝕舟蘤粲遊子悲逺鄉¶
夙興轉勞憚朱輪一何翩元冬豈爲玩騂騂激靡懐鬰¶
<pb:KR4h0156_WYG_046-32a>¶
鬰累方歎五斗陶令奔一瓢許君判扣角白石咢乘桴¶
滄海惋永言緝修軌末以塵嬰絆¶
　浦應麒(一首/)¶
　　　應麒字道徴無錫人嘉靖壬辰進士官春坊贊¶
　　　善有後巖集¶
　　次韻强徳州¶
林屋秋高已自凉山中新酒熟鵝黄銀絲豈必鱸魚鱠¶
金粟齊飄桂樹香泉石最憐微著雨芙蓉正好未經霜¶
<pb:KR4h0156_WYG_046-32b>¶
臨流不盡歸橈興隔水漁燈見小航¶
　呂　懐(一首/)¶
　　　懐字汝德廣信永豐人嘉靖壬辰進士改庻吉¶
　　　士歴官南京太僕寺少卿有巾石先生類稾¶
　　阻風登觀音閣用韻¶
憑髙獨上觀音閣落日還登燕子磯鳥道重重髙峽險¶
煙波漠漠逺山微岸吹夜浪豚相拜厓䕶春巢鶻逺歸¶
聞道鑾輿囘北闕歡心直向五雲飛¶
<pb:KR4h0156_WYG_046-33a>¶
　王　梅(六首/)¶
　　　梅字時魁平湖人嘉靖壬辰進士選庻吉士除¶
　　　刑部主事謫判滁州有柘湖集¶
　　　(詩話柘湖風神韶亮得無累/之神絶句小詩尤見清㧞)¶
　　送林節推赴任瓊州¶
見說瓊州地煙中疊浪開逺天分島溆晴蜃結樓䑓水¶
館鮫人識風檣賈舶來桄榔秋樹好莫怨夜猿哀¶
　　登滁州城¶
<pb:KR4h0156_WYG_046-33b>¶
淮北淮南節候同荒䑓無限北來鴻愁成短夢青山外¶
倦倚髙城夕照中雲樹不堪連海岱啇歌何處起秋風¶
横塘寂寂蘋花老欲采寒香薦醉翁¶
　　江干曲¶
估客乗潮去春風幾度寒江潮元有信日日至長干¶
　　偶成¶
滁州城樓雲滿梯滁州城下水連堤臨流欲渡無舟楫¶
愛殺江蘺葉正齊¶
<pb:KR4h0156_WYG_046-34a>¶
　　題畫寄張廷瞻¶
渺渺平蕪淺淺沙垂楊疎處見人家二年京洛緇塵滿¶
愛殺芳洲杜若花¶
　　南津¶
南津津頭春水新草堂滉瀁揺青蘋漁歌窅窅逺山碧¶
時有鵁鶄飛近人¶
　許應元(二首/)¶
　　　應元字子春錢塘人嘉靖壬辰進士除泰安知¶
<pb:KR4h0156_WYG_046-34b>¶
　　　州徙泰州徵授刑部貟外郎進郎中出知䕫州¶
　　　府升四川按察副使調廣西遷右布政使有漪¶
　　　堂稾(皇甫子循云子春短/律淒清長歌瓌壯)¶
　　再過懐玉感述¶
瑟瑟零雨暮熒熒燈燭光我僕亦已痡偃息臨廣堂我¶
何獨不寐起坐思縱横念我同懐人逺遊在冀方豈無¶
二三子與子共翺翔良友信可懐寧知非爾兄引領既¶
北睇側身復東望倚閭久相待何以遲遲行修途緐暑¶
<pb:KR4h0156_WYG_046-35a>¶
雨塗潦沾衣裳願言託晨風飛止即故鄉¶
　　已酉夏宣城道中作¶
水國去巳逺旱陸兹方永朝行指墟煙午餉閱田井曲¶
薄蠶事歇來牟供秸秉丁男與紅女所務良自黽予亦¶
勤饘粥安能厭馳騁微月沈西麓羣壑倐已冥杳靄聞¶
鐘聲幽林隔人境且復息微躬明發還耿耿¶
　錢　嶫(六首/)¶
　　　嶫字君望揚州通州人嘉靖壬辰進士歴官参¶
<pb:KR4h0156_WYG_046-35b>¶
　　　議¶
　　憫黎詠(六首有序/)¶
　　　嘉靖戊申崖吏失御重以積蠧之餘羣黎遂叛¶
　　　攻掠城邑逺近繹騷撫者無䇿漫以牛酒從事¶
　　　越歲不戢當路請命征討予分典戎事深悼誅¶
　　　夷之惨用廣咨諏卒藉天威誅獲渠首殲蕩醜¶
　　　類總五千餘級諸邨悔過悉歸順焉庚戍夏四¶
　　　月三日奏凱底定追惟致冦有因覆車當戒感¶
<pb:KR4h0156_WYG_046-36a>¶
　　　時述事澘然有懐¶
在昔邃古初鴻濛闢天地巨擘嶂南海五指鬰蒼翠中¶
有黎母居伊人尚䝉昧鑿井以飲渇農田亦時藝荒路¶
曖匪通幽扃或交市雖爾隔華界猶紀王正歲生黎若¶
草木榮隕隨和厲熟黎若鳥獸于何勞智慧所以古先¶
聖馭之以不治¶
粤南本炎嶠矧此瓊崖東元冬日且和幽郊鮮隂風花¶
栁䕃廣隰苖黍青芃芃皇仁漸南極草木均化工豈獨¶
<pb:KR4h0156_WYG_046-36b>¶
兹黎人物與非吾同軍行直人日感歎心沖沖¶
朝發城東門夕駐藤江壘殺氣干層雲狼師渡藤水雞¶
犬皆震驚人民盡奔徙海避愁蛟蛇山匿畏虎兕蛇虎¶
猶可虞狼毒不可邇軍令甚分明顛仆何由弭伶俜泣¶
路衢迸淚不能已嗟哉一將功豈獨萬骨毁¶
海南無猛虎而有麖與麋𤣥崖産珍木種種稱絶竒斯¶
物出異域頗為中國推以兹重徴索奔頓令人疲窮年¶
務采獵為官共饋儀苦云近歲盡無以充攜持直欲訴¶
<pb:KR4h0156_WYG_046-37a>¶
真宰鏟此蘇民脂物理固有然忉怛勞人思¶
葉落當歸根雲沉久必起黎人多良田征斂苦倍蓰誅¶
求盡餘粒尚豢犢與豕昨當租吏來宰割充盤几吏怒¶
反索金黎氓那有此泣向邏者借刻箭以為誓貸一每¶
輸百朘削尤相擬生當剝肌肉死則長已矣薄訴吏轉¶
嗔鎖縛不復視黎兒憤勇決挺身負戈矢鎗急千人奔¶
犯順非得已赫赫皇章存今人棄如紙¶
朔風戒良節赫赫張皇師軍門號令嚴震肅將天威壯¶
<pb:KR4h0156_WYG_046-37b>¶
士快鞍馬鋒鏃如星飛一舉破賊壘刀斧紛紜揮剖尸¶
越丘阜踏血腥川坻白日暗西嶺瘴氣昏餘暉翅鼠墮¶
我前饑烏逐人歸征夫懐慘憂涕泗霑我衣黎人本同¶
性云胡登禍機神武貴勿殺不在斬獲為息火當息薪¶
弭兵當弭饑誰生此厲階哲士知其非¶
　尹　耕(十四首/)¶
　　　耕字子莘蔚州人嘉靖壬辰進士由兵部郎中¶
　　　出知河間府升河南按察僉事坐劾戍遼左有¶
<pb:KR4h0156_WYG_046-38a>¶
　　　朔野集¶
　　　(詩話李何詩派並行曽未幾時而學李者漸少/宗何者日多學李得其風骨者前有凌溪後有)¶
　　　(朔野而已朔野以邊才自負一蹶不振/坎壈而終詩如曉角秋笳聼者悽楚)¶
　　修邊謡¶
去年修邊君莫喜血作邊牆牆下水今年修邊君莫憂¶
石作邊牆牆上頭邉牆上頭多凍雀侵曉霜明星漸落¶
人生誰不念妻孥畏此營門雙畫角¶
　　黟縣道中¶
<pb:KR4h0156_WYG_046-38b>¶
嶺峻橋横渡泉懸水逆流映空峰影亂觸石浪花浮歲¶
月悲行役衣冠憶舊游望鄉雙淚眼休上最髙樓¶
　　韓淮隂侯廟¶
背水空留陣良弓早見收身危縁震主面相止封侯落¶
日荒祠道西風澗水秋君臣終始義為爾淚長流¶
　　關忠義祠¶
盪冦襄樊日長濤渰魏軍氣雖雄百戰功竟偃三分鬼¶
馬騰空皁靈旗掣亂雲神絃朝暮曲長向嶺頭聞¶
<pb:KR4h0156_WYG_046-39a>¶
　　秋興(四首/)¶
銅龍春闢曉光寒金水橋横白玉欄見說漢皇求大藥¶
故邀王母到長安黄金夜獻文成竈青鳥朝翔太乙壇¶
不是歲星陪帝輦蟠桃誰奉殿中歡¶
薊門千里接雲中燧火清宵警報同合陣幾窺青海月¶
鳴鞭争下黑山風殘冬戰士衣仍薄荒歲孤城廩欲空¶
南國十年輸輓盡防秋諸將慢論功¶
十萬鳴弦報吉囊去來飄忽是花當連姻故自輕中國¶
<pb:KR4h0156_WYG_046-39b>¶
分道頻看入漢疆推轂丈人空肉食操戈遺孽尚蕭牆¶
不應干羽修文日歲歲三闗有戰場¶
威名萬里馬將軍白首丹心天下聞遼水旌旗餘殺氣¶
泰山松柏已髙墳條侯自靖中州變竇憲曽名塞外勲¶
獨倚凌煙思將畧暮天征雁下寒雲¶
　　上谷歌(四首/)¶
大寧無路援開平極目孤懸獨石城遥憶先皇親躍馬¶
長驅絶塞苦提兵寒流汨汨交樵徑野戍荒荒列漢旌¶
<pb:KR4h0156_WYG_046-40a>¶
千載土人談往事伯顔山下有英聲¶
永寧山外黄花鎮隆慶州旁土木城千里風烟開紫塞¶
萬年根本是神京分工幸築沿邊壘深入宜防間道兵¶
見說花當窺伺久窮邊誰識近年情¶
飛狐倒馬紫荆連此去朝廷路一千向日北門嚴鎖鑰¶
於今南牧盛烽煙時名受脤當闗將嵗徳臨分破陣年¶
願假精兵臨塞上莫令疲病乆戈鋋¶
陽河西帶鎮寧流順聖川南是蔚州比歲凶荒猶在眼¶
<pb:KR4h0156_WYG_046-40b>¶
向來荼毒幾曽收靈闗皆出紅沙嶺直峪斜通白草溝¶
封植紫荆端在此倉場芻粟可深籌¶
　　紫荆闗¶
漢家鎖鑰惟元塞隘地旌旗見紫荆斥堠直通沙磧外¶
戍樓髙並朔雲平峰巒百轉真無路草木千盤盡作兵¶
誰識廟堂柔逺意㦸門煙雨試春耕¶
　　春懐¶
春深闗塞尚屯兵萬里邊防拱漢京不為翠華臨逺道¶
<pb:KR4h0156_WYG_046-41a>¶
豈應金甲廢深耕轉輸坐見司徒急經畧親看相國行¶
莫訝至尊忘北顧顯陵遷附聖人情¶
　桑　喬(一首/)¶
　　　喬字子木江都人嘉靖壬辰進士除户部主事¶
　　　改授監察御史駕幸承天扈從未行乞歸逮赴¶
　　　詔獄廷杖謫戍九江卒戌所隆慶初贈光祿寺¶
　　　少卿有詩文集(歐楨伯云子木詩清雅/俊逸有昌黎眉山之風)¶
　　　(詩話子木按大同還一日劾四尚書嚴嵩與焉/可謂敢言矣然幾殺其身得不死者幸耳歐禎)¶
<pb:KR4h0156_WYG_046-41b>¶
　　　(伯撰廣陵十先生傳十先生者儲瓘静夫王軏/載卿景暘伯時趙鶴叔鳴朱應登升之蔣山卿)¶
　　　(子雲曽銑子重朱曰藩子价/宗臣子相其一則子木也)¶
　　流水¶
江流九派是潯陽山勢千重擁建康日暮雲帆看不見¶
夢隨江水過横塘¶
　包　節(三首/)¶
　　　節字元達華亭籍嘉興人嘉靖壬辰進士除東¶
　　　昌推官徵授監察御史出按湖廣抗疏劾守陵¶
<pb:KR4h0156_WYG_046-42a>¶
　　　大璫廖斌不法為斌反誣下詔獄謫戍莊浪衛¶
　　　有臺中湟中二集(莫子良云侍御詩於臺中見/遂初之志焉其言麗以則於)¶
　　　(湟中見窮愁之藴焉其言婉以思玉顧元言云/侍御詩意象都新令人炫目方之  琢鼎彞欵)¶
　　　(識工緻特/乏𢎞綽耳)¶
　　　(詩話侍御恱研風雅以文苑英華詩可續昭明/文選體編成苑詩類選三十卷亦稱好事其所)¶
　　　(作大約取材于是西谷張氏惜其立志太銳任/事太勇嫉惡太嚴為讒者所中其才與命妨志)¶
　　　(與時違故所就止/是亦知己之言也)¶
　　九日宴西寧城樓¶
<pb:KR4h0156_WYG_046-42b>¶
九日依邊郡登髙倍黯然山風寒擁葉城日澹浮烟菊¶
亦窮荒見萸應故國偏何期流竄客猶接歲時筵¶
　　得侯介潭消息¶
消息西來未忍聞若為多難復離羣投荒自分先朝露¶
歎逝那知對隴雲隔歲行塵猶避馬早春芳草已孤墳¶
生還儻過山陽道長笛何堪聼夜分¶
　　贈俠少年¶
早隨飛將戰龍沙日晚收營過狭斜下馬直趨盧女肆¶
<pb:KR4h0156_WYG_046-43a>¶
滿樓喧笑擁琵琶¶
　馮汝弼(一首/)¶
　　　汝弼字惟良平湖人嘉靖壬辰進士工科給事¶
　　　中以言事謫潛山縣丞遷知太倉州調揚州府¶
　　　同知不赴隆慶初追贈布政司參政有祐山集¶
　　　(詩話祐山入諌垣值汪尚書鋐掌吏部恃寵恣/肆言官劾之不動祐山投袂起曰擊之不勝則)¶
　　　(其志益驕事有不可言者吾當以死争之疏入/帝怒時禮科給事中掲陽蔡宗愷河南道御史)¶
　　　(泰和曽翀皆廷杖死祐山與諸暨翁給事溥等/八人俱外謫然翁終以此逐斯隆慶初有追贈)¶
<pb:KR4h0156_WYG_046-43b>¶
　　　(之典也祐山歸田後睦鄰敦俗鄉里徳之曽孫/孝廉洪業守其家法輕財博施至今東湖言好)¶
　　　(義者必/曰馮氏)¶
　　夜發天津¶
明月天津岸孤帆水底明北來新鴈至仿彿是神京¶
　徐　楨(二首/)¶
　　　楨字世兆長洲人嘉靖壬辰進士歴官廣東参¶
　　　政有堯山詩集¶
　　楊蘭亭奉使北上¶
<pb:KR4h0156_WYG_046-44a>¶
出闗稱使者知是棄繻生鳳詔從天下樓船截海行五¶
雲還入夢千里欲遄征到處逢迎是無勞念去程¶
　　鄒虹橋新居¶
欲謝塵中鞅言從野外居短籬齊樹槿新水曲通渠俗¶
客無停軫幽人有報書清風北牕下髙枕意何如¶
　謝少南(二首/)¶
　　　少南字應午上元人嘉靖壬辰進士歴官廣西¶
　　　提學有粤臺集¶
<pb:KR4h0156_WYG_046-44b>¶
　　府江雜言(二首/)¶
蠻煙不雨似雲濃白日隂隂慘澹中炎氣熏人冬亦暖¶
不知何地候春風¶
落日官軍舉號齊琱戈畫盾障山蹊不嫌銅斗通宵擊¶
却厭斑雞半嶺啼¶
　王　畿(一首/)¶
　　　畿字汝中紹興山陰人嘉靖壬辰進士官南京¶
　　　武選主事有龍溪集¶
<pb:KR4h0156_WYG_046-45a>¶
　　　(詩話龍溪學術/不純詩亦駁雜)¶
　　登西天目¶
早起登山去芒鞵結束牢但令雙足健不怕萬峯髙¶
　白　恱(一首/)¶
　　　恱字貞夫武進人嘉靖壬辰進士除户部主事¶
　　　改禮部歴貟外郎中未幾補左春坊司直謫永¶
　　　平通判轉南京後軍都督府經歴稍遷南吏部¶
　　　郎中再謫河間通判復轉户部主事改尚寳司¶
<pb:KR4h0156_WYG_046-45b>¶
　　　丞有詔遷江西按察僉事俄令致事有雒原集¶
　　　(皇甫子循云雒原調暢朗而思沉語婉麗而致/逺音和平而易感㫖雋永而難斁  顧元言云)¶
　　　(司直以建安風骨兼貞觀思致/足以振響長慶繼軌大傅矣)¶
　　秦省諸君招飲愛山園亭¶
幽林闢瑶圃飛閣臨華池髙賢敞燕㑹慰我逺遊思情¶
酣衆音翕日永杯行遲鮮飈空中來坐令炎霧披綠竹¶
䕃雕榱雜樹縁芳畦夕照燦雲峰澄波漾漣漪淵魚伏¶
蒲藻鳴鳥遷樛枝歡樂良不極惜兹光景馳慷慨君子¶
<pb:KR4h0156_WYG_046-46a>¶
心明明孚令儀散聚靡有常邂逅天之涯眷言崇懿徳¶
式彼周行詩¶
　趙　伊(一首/)¶
　　　伊字子衡平湖人嘉靖壬辰進士歴官廣西按¶
　　　察副使有序芳園稾¶
　　案山¶
沙圩塔前春草齊案山樓外曉鶯啼畫船載酒三湖遍¶
簫鼓聲中日又西¶
<pb:KR4h0156_WYG_046-46b>¶
　張　謙(一首/)¶
　　　謙字仲受慈谿人嘉靖壬辰進士歴官按察副¶
　　　使¶
　　東門行¶
歩出城東門泛彼河上舟河流東北馳念子悵悠悠子¶
行一何逺乃在渤海頭白日照遼陽朔風吹高丘王事¶
各有程焉得斯須留執手淚盈把杯至不能酬垂楊夾¶
廣衢有鳥聲相求感之増煩惋怨彼道路修丈夫自有¶
<pb:KR4h0156_WYG_046-47a>¶
懐豈若兒女儔贈子明月珠照耀光九州所期在同心¶
千載為我逑¶
　廖希顔(三首/)¶
　　　希顔字叔愚茶陵人嘉靖壬辰進士有東雲集¶
　　送岱宗諫議謫鎮逺¶
明堂再續周王禮宣室能容賈誼狂抗世有人還諫草¶
清時憐汝獨遐荒龍吟鎮澤千峰雨雁度偏橋八月霜¶
去住天涯各何意長星猶在太微傍(自注時/有星變)¶
<pb:KR4h0156_WYG_046-47b>¶
　　送李約齋戴前峰二諫議謫象郡¶
天風吹雨氣蕭森行盡江潭是桂林萬死投荒明主意¶
一封排闥小臣心城臨南斗桄榔出花暗春山瘴癘深¶
彈劍長歌倍憐汝許身我亦愛南金¶
　　送方兵備赴蜀兼懐楊芳洲夫子¶
西路元戎看仗節南宫詞賦起明經天門初日餘殘雪¶
江國浮雲伴使星乗興還移浣溪棹幾時同過草元亭¶
生憎楊栁催春發故向愁邊却盡青¶
<pb:KR4h0156_WYG_046-48a>¶
　王　瑛(一首/)¶
　　　瑛字汝玉無錫人嘉靖壬辰進士官監察御史¶
　　　有石沙溪上集¶
　　任丘道中寓目¶
萬山秋色送行韉髙樹雲生欲暮天可是河頭漁艇出¶
鷺鷥驚起水西田¶
　王廷榦(二首/)¶
　　　廷榦字維楨涇縣人嘉靖壬辰進士除行人遷¶
<pb:KR4h0156_WYG_046-48b>¶
　　　南京刑部主事歷户部貟外郎中出知九江府¶
　　　有巖潭集¶
　　天夀山行宮¶
天斾三春發離宫四月開觀河懐禹跡問野見周才日¶
氣生高嶺雲隂拂翠臺太平叨扈從文雅媿鄒枚¶
　　後湖答皇甫司勲¶
髙皇方息戰於此濬澄湖版籍封疆逺絲綸詔命敷萬¶
年修禹貢九譯獻周圖自得清風句南中麗景無¶
<pb:KR4h0156_WYG_046-49a>¶
　錢　薇(一首/)¶
　　　薇字懋垣海鹽人嘉靖壬辰進士除行人擢禮¶
　　　科給事中轉右給事中贈太常寺少卿有承啟¶
　　　堂稾¶
　　贈呂東匯銀臺¶
薊門十載别此日意何如濟世餘三䇿謀身合二疏浮¶
踪寄天地真樂自樵漁好借盧敖杖周行五岳墟¶
　髙世彦(一首/)¶
<pb:KR4h0156_WYG_046-49b>¶
　　　世彦字仲修號白坪内江人嘉靖壬辰進士有¶
　　　自得齋槀¶
　　　(詩話白坪軒名自得其詩意象從容五言如羣/鷗穿藻出一鳥捕魚飛月令如潮信年光似水)¶
　　　(流白雲棲樹杪青竹露牆根瑶瑟難為調牙籤/剰有書潮來沙作篆雲過石為衣七言如對月)¶
　　　(云佳辰若此不易得良夜何其分外明九日云/清時容我林泉嬾黄菊笑人塵務勞自娛云花)¶
　　　(隂數酌陶元亮日課一詩梅聖俞蜀中尚楊用/修派詞多穠郁而其詩清潤如此所當洗眼觀)¶
　　　(也/)¶
　　冬江¶
<pb:KR4h0156_WYG_046-50a>¶
秋盡寒潭斂水痕斷雲殘雪送朝昏深冬野鳥巢溪樹¶
近渚人家掩石門何處洞簫吹夜雨一竿漁火徹朝暾¶
蜀江氣暖春光早已有林花暎小邨¶
　¶
　¶
　¶
　¶
　¶
<pb:KR4h0156_WYG_046-50b>¶
　¶
　¶
　¶
　¶
　¶
　¶
　¶
　明詩綜卷四十六¶
