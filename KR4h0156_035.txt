# -*- mode: mandoku-view; -*-
#+TITLE: 明詩綜
#+DATE: 2015-08-25 00:43:07.151904
#+PROPERTY: ID KR4h0156
#+PROPERTY: BASEEDITION WYG    
#+PROPERTY: JUAN 卷三十五
<pb:KR4h0156_WYG_035-1a>¶
欽定四庫全書¶
　明詩綜巻三十五¶
　　　　　　　　　　翰林院檢討朱彝尊編¶
　何景明(七十八首/)¶
　　　景明字仲黙信陽人𢎞治壬戌進士授中書舎¶
　　　人轉吏部員外出為陜西提學副使有大復山¶
　　　人集(顧華玉云仲黙咳吐珠璣人倫之俊移康/徳涵云漢魏以降訖于開寳世代旣  音)¶
　　　(節斯異修詞之士能無惡厥趨斯已優矣復能/引而上之不沉流俗若仲黙者豈非鮮哉  王)¶
<pb:KR4h0156_WYG_035-1b>¶
　　　(子衡云仲黙侵風匹雅欱騷儷選遐追漢魏俯/視六朝温醇典雅丰容色澤靡不備舉規治古)¶
　　　(調無所不極淡崔子鍾云空同方雅簡黙稍餙/亷稜仲黙恬  溫孫不露才羙李之雄厚何之)¶
　　　(逸健宜學者尊為宗匠詩孟望之云是時闗中/李獻吉濟南邉廷實以  文雄視都邑何君徃)¶
　　　(造語合乃力變之古自是操觚之士徃徃趨風/漢魏矣  徐子容云仲黙昌榖咸懐雋才與獻)¶
　　　(吉相頡頏而二子秀潤清藻㣲乏雄渾朝楊用/修云仲黙枕籍杜詩不觀餘家其于六  初唐)¶
　　　(未數數然也與予及薛君采言及六朝初唐始/恍然自失然終不若其效杜諸作也  黄勉之)¶
　　　(云大復詩所謂使集者宣敬皇帝哀詔時作也/家集者劉瑾柄國謝病還鄉時作也京集者直)¶
　　　(内閣制勅時作也如喬景叔云國初詩尚襲元/習宣正以來駸駸  宋矣先生與諸君子一變)¶
<pb:KR4h0156_WYG_035-2a>¶
　　　(而為漢魏盛唐起千載之衰屹然一代山斗與/樊少南云國朝詩文至𢎞治間極矣先生首)¶
　　　(北地李子一變之古詩擬曹劉賦賞屈宋天下/翕然從風盛矣哉千載一時也  唐虞佐云仲)¶
　　　(黙詩探冥抉竒増華潄潤軋晋魏而上之一唱/三歎有餘音焉  任少海云仲黙詩如黄鐘在)¶
　　　(縣金石發作伶坊供奉之官莫不按宫商謹節/奏其横放處如項羽提三尺劒出江東不必斬)¶
　　　(将搴旗而登壇嘯咤千人皆廢斤徐子元云大/復上追漢魏下薄初唐大匠揮  羣工歛手)¶
　　　(蔡子木云明興百六十年詩文迄無定體自先/生崛起汝南與獻吉發憤詞林超覽古始乃排)¶
　　　(斥羣疑歸之大雅何其雄也人穆敬甫云何詩/清淑典麗鑑然瑩然真得風  温柔敦厚之旨)¶
　　　(栁李伯華云大復詩宗李杜文仿班馬字兼顔/  或與邉華泉李空同稱為海内三才或與崔)¶
<pb:KR4h0156_WYG_035-2b>¶
　　　(後渠稱為中州二俊或與關中諸公并呉下徐/廸功稱爲𢎞徳七子  王元羙云仲黙如朝霞)¶
　　　(㸃水芙渠試風又如西施毛嬙無論才藝却扇/一顧粉黛無色又云仲黙才秀于李氏而不能)¶
　　　(如其大又云義取師心功期舎筏以故有弱調/而無累句詩體翩翩俱在雁行又云李源風何)¶
　　　(源雅風故長變以明志耳覩其深沉莽宕激昂/鼓壮喑嗚㦧悽忽正而竒正若嶽崎竒若海颶)¶
　　　(則李子哉是故少孫其緣情即象觸物比類靡/所不遂壁坐璣馳文霞淪漪緒飇揺曵春花徐)¶
　　　(發驟而如淺復而彌深疑無隃何子而上者夫/百鳥集于詞林而二子雄飛或羊角而横舉或)¶
　　　(順飇而肆翔其九萬里同也又云鳴鸞佩瓊萬/象咳唾吾推仲黙然不能諱其孱  汪伯玉云)¶
　　　(何李兩家遞為桓文鼓旗鼓號天下獻吉非規/矩弗由先生則務底于化于時主典則者張獻)¶
<pb:KR4h0156_WYG_035-3a>¶
　　　(吉主神解者附先生要諸至言各有所當顧其/相直若繩墨而相濟若和羮即言逆耳而心莫)¶
　　　(逆耳視者勿察也性黄清甫云大復詩因意著/詞就詞成篇故情  沖逸興象閒雅曩與李公)¶
　　　(共驟詞場並崇雅道李則氣勢為勝公則風度/為優  彭子殷云仲黙朗音亮節惜年勿遐羙)¶
　　　(而未至今也㧞觕豪之獻吉壓于其上天下其/誰信之  屠緯真云空同雖極力摹古天才故)¶
　　　(髙不没雄渾之氣大復雖不盡摹古法度故才/都無纎豔之習此其所以並傳也  顧𤣥言云)¶
　　　(李何二學憲氣象𢎞濶詞采精確力挽頽風復/増古雅遴材兩漢嗣響三唐如航琛越海輦賮)¶
　　　(踰嶠琳闕珠房輝燦朗映各成一家繼而海内/翕然景從爲明音中興之盛實二公之倡也二)¶
　　　(公古體並出楚騷詞漢樂府而憲章少陵者近/體猶酷擬杜李古勝何如屯雲出峽驚風涌湍)¶
<pb:KR4h0156_WYG_035-3b>¶
　　　(波瀾變幻層彩疊出何近勝李如石門寒瀑劒/閣朝霞空中聲色髙逺難攀薛君采云俊逸終)¶
　　　(憐何大復麤豪不解李空同則何似勝李邪者/胡元瑞云古今才人蚤慧者多寡大成大成)¶
　　　(不必蚤慧兼斯二者獨魏陳思次則唐王子安/明則何仲黙二子風華神秀絶自相當然子安)¶
　　　(尚沿六代綺靡仲黙一埽千秋茅塞其識與功/不可同日語也又云今人因獻吉祖襲杜意輒)¶
　　　(假仲黙舎笩之說動以雞口牛後為辭此未覩/何集者就仲黙言古詩全法漢魏歌行短篇法)¶
　　　(杜長篇法王楊四子五七言律法杜之宏麗而/兼王岑髙李之神秀卒自成一家冠冤當代所)¶
　　　(謂門戸堂奥不過如此古人影子之說以獻吉/多用杜成句故有此規自是樂石非欲其盡棄)¶
　　　(根源别安面目也又云李以骨力勝何以神韻/超學何不至不失雕龍學李不成終類晝虎)¶
<pb:KR4h0156_WYG_035-4a>¶
　　　(江進之云何大復詩何甞規規摹古然已逼古/人  陳卧子云仲黙姿制嬴秀神氣和朗發徽)¶
　　　(音吐芳訊令人有形穢之恥昔人稱王恭濯濯/似春月栁又評禇書為瑶臺嬋娟庶㡬近之詩)¶
　　　(云有羙一人清揚婉子迨将仿彿焉矣為曹潔/躬云唐之士人稱輞川為詩天子浣花  詩宰)¶
　　　(相王諸體精緻毫髮無憾若是乎盡善盡羙也/杜硬語盤空頽唐潦倒若似乎未盡善也而王)¶
　　　(聲價反讓杜數等問之解人㑹于心不能言其/故也𢎞正間李何並起始而相應旣而相規李)¶
　　　(扛鼎拔山千夫盡廢何霜葭玉樹照曜一時右/何者羙其醇而寡疵少李者指其生呑活剥不)¶
　　　(知李正藉短以擊長而何即長反見短明鏡無/塵不若月中有物雖稱勍敵然終遜李一籌)¶
　　　(姚仙期云誦大復詩如聽雲中奏曲但覺洋洋/盈耳  孫豹人云大復五言句琢字鍊長歌滔)¶
<pb:KR4h0156_WYG_035-4b>¶
　　　(滔洪逺又復清爽絶倫五律全法右丞清和雅/正七律自少陵以外無所不擬絶句獨不摹盛)¶
　　　(唐秀峻莫比要之驟而如淺復而彌深兩言其/定評矣  沈山子云大復楚謡漢風魏製晉造)¶
　　　(靡所/不有)¶
　　　(静志居詩話𢎞正間作者倡復古學同調六七/人李何實為之長李以秀朗推何何以偉麗目)¶
　　　(李其後互相牴牾何誚李揺鞞振鐸李誚何摶/沙弄泥譬之針砭不中腧穴徒嘵嘵耳兩君皆)¶
　　　(負才傲物何稍和易以是人多附之薛君采詩/云俊逸終憐何大復麤豪不解李空同自此詩)¶
　　　(出而抑李申何/者日漸多矣)¶
　　短歌行¶
<pb:KR4h0156_WYG_035-5a>¶
冉冉秋序肅肅霜露蓄我旨酒召我親故鳥歡同林水¶
歡同源矧我同鄉胡能弗敦耀靈西藏明燈在室更長¶
夜良可以繼日園有藝菊庭有樹蘭秋芳是恱春榮曷¶
觀髙陵可升海水可測出門異路安知南北生年㡬何¶
去者日多子不我樂聽我短歌(陳卧子云弱于/曹公壮于子桓)¶
　　塘上行¶
蒲生寒塘流日與浮萍儔風波揺其根飄轉似客遊客¶
遊在萬里日夕望故州鶗鴂鳴嵗暮蟪蛄知凛秋暑退¶
<pb:KR4h0156_WYG_035-5b>¶
厭絺綌寒至思重裘佳人不與處圎魄忽四周房櫳淒¶
鳴玉紈素誰為收白雲如車蓋冉冉東北浮安得雲中¶
鴈尺帛寄離愁(陳卧子云婉麗清/發不在建安下)¶
　　梁甫吟¶
君不見泰山髙髙梁甫在其半古來封壇禪地無宫館¶
厓崩壁坼鐵鎻斷秦碑漢碣何人㸔自從生人開九州¶
九十六帝行權謀虎豹啖食龍蛇憂朝翻暮覆作雲雨¶
立談坐笑生戈矛君不見田疆論功爭二桃齊門三丘¶
<pb:KR4h0156_WYG_035-6a>¶
薶野蒿又不見魯連辭賞輕千金却秦救趙何雄豪眼¶
前無人辨曲直身後聲名更何益拂袖空憐蹈海心䕶¶
車枉負排山力梁生五噫歌莫哀東絶梁甫觀蓬莱千¶
年雲開錦繡壁五色日抱金銀臺瀛洲方丈列仙占文¶
成五利何能驗徐生入島竟不回博士儒生盡坑塹我¶
吟梁甫君振衣世路﨑嶇多是非琅玕芝草海岱曲釣¶
竿拄杖從今歸(沈道初云豪放/不在太白下)¶
　　采蓮曲¶
<pb:KR4h0156_WYG_035-6b>¶
急歌太短緩歌長清風夕回素雲翔雙鳬飛起向横塘¶
荷花不言空斷腸明月宛轉流西方月中白露霑衣裳¶
紅顔青鬢安能常萬嵗為樂莫相忘¶
　　獨漉篇¶
獨漉獨漉驅車折軸不畏折軸但畏車覆芃芃者蕕生¶
彼中衢雖有蘭蕙當門則鉏同行竊金相顧道左我實¶
不知彼則畏我食荼知苦食梅知酸狐裘之敝可以禦¶
寒有虎斑斑伏于林下我欲射虎愧無勁弩肅彼北風¶
<pb:KR4h0156_WYG_035-7a>¶
渡彼中流豈不懐歸與子同舟(宗子相云絶/似古逸詩)¶
　　白紵歌¶
手中色絲舊所治青紅碧緑當自知衆中不語心向誰¶
感君厚恩私念之東流之水不西馳泰山在前不可移¶
紅顔白首奚足辭¶
　　行路難(二首/)¶
牀有織綺箧有織素請君視綺還視素憐新不如莫棄¶
故樽中有酒盤有餐聽我為歌行路難衆中歡樂多志¶
<pb:KR4h0156_WYG_035-7b>¶
氣豈知他人不得意白日有時不照地安得保君常不¶
棄(陳卧子云結句無嫌/質直樂府本色也)¶
天河熒熒西北轉織女牽牛不相見由來天上亦别離¶
何怪人間有悲怨世情磷薄惡衰賤駕車騎馬有人羡¶
少年不得君愛惜紅顔勝人亦何益(吳明卿/云悽惋)¶
　　俠客行¶
朝入主人門暮入主人門思殺主仇謝主恩主人張燈¶
夜開宴千金為夀百金餞秋堂露下月出髙起視廏中¶
<pb:KR4h0156_WYG_035-8a>¶
有駿馬匣中有寳刀佩刀躍馬門前路投主黄金去不¶
顧¶
　　車遥遥(二首/)¶
寒雞喔喔知夜半鄰翁舂粱婦炊飯僕夫聞雞趣車起¶
欲明未明行十里火輪飛出扶桑霞羲和騎龍鞭日車¶
君看日亦無閒時我車安得常在家¶
車遥遥望望行塵滅但聞上車語不得下車别¶
　　秋江詞¶
<pb:KR4h0156_WYG_035-8b>¶
煙渺渺碧波逺白露晞翠莎晚泛緑漪蒹葭淺羙人立¶
(一作/泣)江中流暮雨帆檣江上舟夕陽簾櫳江上樓舟中¶
采蓮紅蕅香樓前踏翠芳草愁芳草愁西風起芙蓉花¶
落秋水江白如練月如洗醉下烟波千萬里(陳卧子云/輕秀之詞)¶
(不傷古質/所以大雅)¶
　　雙燕篇¶
雙燕何翩翾飛去仍徊翔依依止畫閣繾綣鳴東廂昔¶
來屆陽節今去易寒凉祗恐秋風髙海路多煙霜雙飛¶
<pb:KR4h0156_WYG_035-9a>¶
入君戸雙棲在君梁被蒙君仁恵彈射不相妨養雛毛¶
羽成送雛還故鄉雖無黄雀報嵗願巢君堂¶
　　種麻篇¶
種麻冀滿丘種葵冀滿園孤生易憔悴獨立多憂患當¶
行思故旅當食思故歡先機失所豫臨事多嗟歎升蕭¶
艾乃至鉏桂致傷蘭物理有相附疇能識其端斷金俟¶
同志抱玉難自宣結交良匪易君當圖未然(陳卧子云/陳思君子)¶
(之/遺)¶
<pb:KR4h0156_WYG_035-9b>¶
　　易水行¶
寒風夕吹易水波漸離擊筑荆卿歌白衣灑淚當祖路¶
日落登車去不顧秦王殿上開地圖舞陽色沮那敢呼¶
手持匕首摘銅柱事已不成空罵倨噫嗟嗟燕丹寡謀¶
當滅身光也自刎何足云惜哉枉殺樊將軍¶
　　莫羅燕¶
羅雀莫羅燕燕飛在髙殿殿髙且深誰得見主人垂幕¶
髙殿中燕来徘徊不敢通楊花落燕出啄童子張羅逐¶
<pb:KR4h0156_WYG_035-10a>¶
黄雀黄雀入羅燕入幕¶
　　明月篇(有序/)¶
　　　僕始讀杜子七言詩歌愛其陳事切實布辭沉¶
　　　著鄙心竊效之以為長篇聖於子羙矣旣而讀¶
　　　漢魏以来歌詩以唐初四子者之所為而反復¶
　　　之則知漢魏固承三百篇之後流風猶可徴焉¶
　　　而四子者雖工富麗去古逺甚至其音節徃徃¶
　　　可歌乃知子羙辭固沉著而調失流轉雖成一¶
<pb:KR4h0156_WYG_035-10b>¶
　　　家語實則詩歌之變體也夫詩本性情之發者¶
　　　也其切而易見者莫如夫婦之間是以三百篇¶
　　　首乎雎鳩六義首乎風而漢魏作者義關君臣¶
　　　朋友辭必託諸夫婦以宣鬱而逹情焉其旨逺¶
　　　矣由是觀之子羙之詩博渉世故出於夫婦者¶
　　　常少致兼雅頌而風人之義或缺此其調反在¶
　　　四子之下與暇日為此篇意調若髣髴四子而¶
　　　才質猥弱思致庸陋故摛詞蕪紊無復統飭姑¶
<pb:KR4h0156_WYG_035-11a>¶
　　　録之以俟審音者裁割焉(陳卧子云此序/深得風人之旨)¶
長安月離離出海嶠遥見層城隠半輪漸看阿閣銜初¶
照㶑灩黄金波團圞白玉盤青天流影披紅蕊白露含¶
輝汎紫蘭紫蘭紅蕊西風起九衢夾道秋如水錦幌髙¶
褰香霧濃𤨏闈斜映輕霞舉霧沉霞落天宇開萬戸千¶
門月明裏月明皎皎陌東西柏寢岧嶤望不迷侯家臺¶
榭光先滿戚里笙歌影乍低濯濯芙蓉生玉沼娟娟楊¶
栁覆金隄鳳皇樓上吹簫女蟋蟀堂中織錦妻别有深¶
<pb:KR4h0156_WYG_035-11b>¶
宫閉深院年年嵗嵗愁相見金屋螢流長信階綺櫳燕¶
入昭陽殿趙女通宵侍御牀班姬此夕悲團扇秋來明¶
月照金微榆黄沙白路逶迤征夫塞上行憐影少婦窗¶
前想畫眉上林鴻雁書中恨北地關山笛裏悲書中笛¶
裏空相憶㡬見盈虧淚霑臆紅閨貌減落春華玉門腸¶
斷逢秋色春華秋色遞如流東家怨女上妆樓流蘓帳¶
巻初安鏡翡翠簾開自上鉤河邉織女期七夕天上嫦¶
娥奈九秋七夕風濤還可渡九秋霜露迥生愁九秋七¶
<pb:KR4h0156_WYG_035-12a>¶
夕須㬰易盛年一去真堪惜可憐揚彩入羅幃可憐流¶
素凝瑶席未作當壚賣酒人難邀隔坐援琴客客心對¶
此歎蹉跎烏鵲南飛可奈何江頭商婦移船待湖上佳¶
人挾瑟歌此時憑䦨垂玉箸此時滅燭歛青蛾玉箸青¶
蛾苦緘怨緘怨含情不能吐麗色春妍桃李蹊遲輝晚¶
媚菖蒲浦與君相思在二八與君相期在三五空持夜¶
被貼鴛鴦空持暖玉擎鸚鵡青衫泣掩琵琶絃銀屏忍¶
對箜&KR1283;語箜篌再彈月已㣲穿廊入闥靄斜暉歸心日¶
<pb:KR4h0156_WYG_035-12b>¶
逺大刀折極目天涯破鏡飛(沈道初云精神韻調駸/駸軼少陵而方駕王盧)¶
　　　(詩話初唐四子體今人棄之若土苴矣然其音/節宛轉從六朝樂府中來初學者正不可不知)¶
　　　(也仲黙明月篇擬議頗工未墮惡道子羙詩云/王楊盧駱當時體輕薄為文哂未休爾曹身與)¶
　　　(名俱滅不廢江河萬里流其論詩之/指若此然則初唐亦豈可盡廢乎)¶
　　送張子¶
我視人之疚如哉我躬勿曰行弗動勿曰言弗用勿曰¶
我寡憚彼有衆(顧文玉云章法/自楹杖二銘來)¶
　　清平令¶
<pb:KR4h0156_WYG_035-13a>¶
清平縣之令不識何為者庭前長野桑庭後長山檟猛¶
虎上我城青狨啼我舎昨日出城去騎馬到部下部民¶
道遮之持刀殺其馬入門顧妻子所居無完瓦秋風吹¶
樹木白日落原野永夜空城中哀哀淚如瀉¶
　　平越¶
清晨發平越霧暗山益密僕夫各相戒路逺恐迷失薄¶
午游氣清參差衆峰出雞鳴溪谷中始見厓上日雲葉¶
分杳冥髙原被華實秋風起叢林興感乃非一悠悠逺¶
<pb:KR4h0156_WYG_035-13b>¶
行邁歴險難具述¶
　　城南婦行¶
城南有寡婦見客泣數行自言良家女少小藏閨房青¶
春嬌素手白日照紅妝父母偏見憐嫁我不出鄉前年¶
彌魯亂腥穢入我堂弟兄各戰死親戚俱陳亡嗟哉華¶
艶質忍恥罹兇强憂愁雲鬢變辛苦朱顔傷昨聞故夫¶
在消息通兩方百金贖我身三年歸舊疆歸來門巷異¶
人少蓬蒿長轉盼夫亦死兒女空在㫄薄田無耕犢寒¶
<pb:KR4h0156_WYG_035-14a>¶
臘無完裳人生固有命妾獨遭此殃况復官軍至燒焚¶
廬井荒主將貪賄賂百死不一償朝廷自有法出師亦¶
有名妾身何足道無乃乖天常¶
　　泊雲陽江頭玩月¶
扁舟泊沙岸皓月出翠嶺開牕鑒清輝照我孤燭冷髙¶
林散疎光逺渚接餘景縱横銀漢廻三五玉繩耿弦望¶
㡬更易客行尚殊境佳期邈山嶽端坐令人省(沈山子/云詩品)¶
(在大小/謝之間)¶
<pb:KR4h0156_WYG_035-14b>¶
　　五平五仄體¶
秋原何蕭蕭耳目去襍茸枯荷猶穿塘苦瓠尚抱隴寒¶
風吹空林落日照古冡徘徊觀陳蹤露下髪忽竦(孫豹/人云)¶
(風雅互作襍體並生五平五仄亦具體也此詩不見平/仄之迹乃運思之神更有七平七仄如吐舌萬里唾四)¶
(海七變入臼米出甲離袿飛髾/垂纎羅梨花梅花參差開是也)¶
　　七夕¶
逝節忽不處佳夕復我臨神飇汎光蕙渥露霑華林𬗟¶
彼牛女㑹兹端竟難諶形影㦧相望胡由接徽音飄颻¶
<pb:KR4h0156_WYG_035-15a>¶
翠龍駕髣髴青瑶簪長河坐移轉素波歛西沉靈彩歘¶
以晦游雲起層隂同歡戀膠漆異處悲辰參翹思慕逺¶
匹感此涕流衿(陳卧子云微詞/雅奏不減恵連)¶
　　十三夜對月¶
閒居愛明月良節復與俱金魄麗秋闉皓彩揚雲衢澄¶
空斂霜煙清飇蕩中區徘徊廣庭内改席臨方除顧景¶
怵衷慮興心念居諸天道遞消長戒之在須㬰懷謙可¶
久安盛滿豈恒居孰云質靡盈所貴光不渝¶
<pb:KR4h0156_WYG_035-15b>¶
　　十四夜同清溪子對月¶
林塘枉佳客待月欣舉觴今夕勝昨夕已見生東方離¶
離絳霄側冉冉素雲揚踰時灝氣徹縣耀天中央仰視¶
渺難即忽覺在我㫄清池含㣲波左右浥流光月行固¶
當望人㑹何能常與子各鄉域邂逅臨此堂良時不屢¶
值明月安可忘醉歌荅永夕和我窈窕章¶
　　十六夜月¶
日夕城烟斂列宿出復多開軒望明月展席流素波員¶
<pb:KR4h0156_WYG_035-16a>¶
輝雖少虧猶能遍天涯單居(一作/翫)不為樂念逺徒咨嗟¶
羙人越崇京髙樓結綺霞浮雲暮長征何由覩光華迅¶
飇萬里至霜霧日以加坐憂桂枝歇委落同泥沙清輝¶
苟相照豈慮天路遐¶
　　十七夜月¶
更深月復明揚秀青雲端浮飇倐以寂長川静波瀾徘¶
徊廣除下白露棲崇蘭仰見城西樓廻光照文軒樓中¶
織綺女延頸獨哀歎哀歎未終已素河横西山逝魄不¶
<pb:KR4h0156_WYG_035-16b>¶
長望玉貌寧久妍君毋吝光恵使我芳嵗䦨¶
　　擣衣¶
凉飇吹閨闥夕露淒錦衾言念無衣客嵗暮方寒侵皓¶
腕約長袖雅歩餙鳴金寒機裂霜素繁杵叩清砧哀音¶
縁雲發斷響隨風沉顧影惜流月仰盼悲横參路長魂¶
屢徂夜久力不任君子萬里身賤妾萬里心燈前擇妙¶
匹運思一何深裁以金剪刀縫以素絲鍼願為合歡帶¶
得傍君衣襟(陳卧子云蕙心蘭質綺羅如/在元羙所謂却扇一顧時也)¶
<pb:KR4h0156_WYG_035-17a>¶
　　擬古詩¶
名都有髙樓上入青雲端修城延曲隅阿閣交重䦨佳¶
人理清曲當戸横朱絃揚音采霞裏令顔誰不觀賔客¶
㑹四座絲竹哀且繁日中車馬至薄暮皆來還聽曲各¶
言好知音良獨難¶
淒淒仲秋日百卉腓以殘凉風入階樹零露摧庭蘭明¶
月皎東壁昆蟲鳴草間孤鴻暮安適哀音揚雲端眷言¶
平生友振翮起(一作/蕩)孤鶱遺我若逝波望子如髙山託¶
<pb:KR4h0156_WYG_035-17b>¶
忱在終始蓄久諒逾宣寸心不可移磐石誰謂堅¶
人生百年内胡為形所役登髙覽九原但見松與柏徘¶
徊故里閭念我平生戚斗酒相存問度阡復逾陌上堂¶
展殷勤華燈永今夕何必傾庶羞濁沽聊與適朱顔難¶
可常鬚髪㑹當白徧觀四海人誰為不死客良時弗為¶
歡衰暮歎何益死者長不作生者長不息日月更相送¶
萬古安所極素絲有蒼黄岐路多南北在家常相問出¶
門安可測落木歸本根飛鳥戢羽翼客游在萬里終當¶
<pb:KR4h0156_WYG_035-18a>¶
還故域¶
繁霜降秋夜膏火寒無光淒風舉帷幄素月流中房客¶
行在殊境(一作君子/事行役)獨處誰與將仰視天上星羅列皆¶
成行牛女獨何辜㷀㷀守河梁嗟無臨風翼欲去不得¶
翔引領長太息涕泗徒霑裳¶
　　贈王文熙¶
行子夜中起月沒星尚爛天明出城去暮薄長河岸草¶
際人獨歸煙中鳥初散解纜忽以遥川光夕凌亂¶
<pb:KR4h0156_WYG_035-18b>¶
　　津市打魚歌¶
大船峩峩繫江岸鮎魴鱍鱍收百萬小船取速不取多¶
徃來抛網如擲梭野人無船住水滸織竹為梁數如罟¶
夜來水長没沙背津市家家有魚賣江邉酒樓燕估客¶
割鬐斫鱠不論百楚姬玉手揮雙刀雪花錯落金盤髙¶
鄰家思婦清晨起買得蘭江一雙鯉簁簁紅尾三尺長¶
操刀具案不忍傷呼童放鯉撇波去寄我素書向郎處¶
(陳卧子云/調古詞俊)¶
<pb:KR4h0156_WYG_035-19a>¶
　　偏橋行¶
城頭日出一丈五偏橋長官來擊鼓山南野苖聚如雨¶
三尺竹箭七尺弩朝出射人夜射虎男解蠻歌女解舞¶
殺血祈年暗乞蠱沙蒸水毒草根苦上山下山那敢&KR2681;¶
蠢爾苖民爾毋侮虞庭兩階列干羽¶
　　寄李空同¶
黄河臘月氷十丈縱有鯉魚那得上楚天鴻鴈避霜雪¶
未得逢春難北向康王城邊沙草曛梁王臺上多暮雲¶
<pb:KR4h0156_WYG_035-19b>¶
野人嵗晚誰相對桐柏山中空憶君(陳卧子/云盛唐)¶
　　官倉行¶
長棘周袤三丈垣髙門鐵鎻緘兩關黄䰅碧衫下厫吏¶
白板朱書十行字帳前喧呼朝不休剪旌分隊聽唱籌¶
富家得粟堆如丘大車檻檻服兩牛鄉間餓夫立牆下¶
稍欲近前遭吏罵¶
　　吳偉江山圖歌¶
吳偉老死不可見人間畫史空嗟羡吾觀此巻江山圖¶
<pb:KR4h0156_WYG_035-20a>¶
飄然意象臨虚無想當濡毫拂絹素酒酣落筆神骨露¶
萬里青天動海岳空堂白日流雲霧洲傾岸側波嶺銜¶
島嶼倒影翻源潭江邉萬舸一時發中流䬃䬃開風帆¶
崩濤湧浪勢難久漁子舟人各回首去鴈遥知七澤中¶
落花誤認三江口烟峯蒼茫貌二叟靣髪衣冠頗麤醜¶
石林沙草恣㸃染舒巻滄洲在吾手憶昨𢎞治間偉藝¶
實絶倫供奉曽逢萬乘主招邀數過諸侯門京師豪貴¶
競迎致失意徃徃遭訶嗔由來能事負性氣轗軻貧賤¶
<pb:KR4h0156_WYG_035-20b>¶
終其身嗚呼吳生不復得剰水殘山轉悽惻此巻流傳¶
天地間我即見汝真顔色¶
　　吳偉飛泉畫圗歌¶
長安獨過田子舎留我一翫飛泉畫絶壁如聞風雨來¶
晴天安得蛟龍挂吳生跌宕得畫理潦草落筆皆可喜¶
飛泉却出沓嶂間山即真山水真水客堂六月生晝寒¶
耳中髣髴髙江灘源潭窈窕不可測波浪洶湧多竒觀¶
泉邉二老顔色異偶坐似是荘與恵萬里誰論到海心¶
<pb:KR4h0156_WYG_035-21a>¶
百年詎識臨淵意偉哉田子今儒宗文標南指匡廬峰¶
不須對此更惆悵㑹觀瀑布青天上杉風松日隔縹緲¶
雲瀧雪灨何雄壮我常夢徃神空向豈無吳生好手筆¶
為我寫寄廬山障(吳明卿云氣韻生動畫/中山水人物歴歴知覩)¶
　　畫魚¶
大魚昻藏若人立衝波跋浪風江急㫄觀二鯉各有神¶
倐忽波濤隨出入中堂鬐鬛動杳冥坐久始識為丹青¶
青天萬里拂絹素筆力咫尺開滄溟禹門天池雲霧裏¶
<pb:KR4h0156_WYG_035-21b>¶
白晝雷霆行地底何人有力移置此酒酣相視一改容¶
只愁化作三蛟龍(楊用修云雄竒排宕直踞/少陵之壘可奪獻吉之幟)¶
　　子昻畫馬歌¶
學士宋王孫畫馬皆龍姿曽寫飛黄出天廏尚留雲影¶
落瑶池池頭馬官錦鞾袴緩鞚長牽時拂顧萬里精神¶
開絹素百年馬鬛生風霧吁嗟内乗無人識想見奔騰¶
過都國翠仗朱軒數徃來金羈玉勒増顔色只今天子¶
罷南征乂聞東廵遼海城安得四馬忽然生登臺一顧¶
<pb:KR4h0156_WYG_035-22a>¶
千金輕天上長隨八駿行(鄭平子云仲黙畫馬二篇比/之杜陵雄偉少遜而逸宕有)¶
(餘/)¶
　　畫馬行¶
畫馬如畫龍縱横變化當無窮吾觀月山子落筆窺神¶
工曽向天閑貌十萬十萬意態無一同此馬傳來㡬百¶
年古絹猶開沙漠風樹裏河流新過雨簇簇草芽寒刺¶
水圉人雙牽臨水邉草色離離亂雲綺令人疑到渥洼¶
㫄波底風雷鬬龍子細看不是白鼻騧恐是當朝獅子¶
<pb:KR4h0156_WYG_035-22b>¶
花紫燕纎離各惆悵其餘努劣何足誇憶昔愛馬不惜¶
千金貨君王勤政樓頭坐奚奴黄衫雙繡鞾廐中騎出¶
樓前過紅帕初籠汗血香玉鞭輕拂桃花破吁嗟玩物¶
竟何益遺跡徒使丹青播只今烽大西北來沙場未聞¶
千里才千里才固有時回頭為問御者誰君不見古人¶
養馬如養士一飽能酬千里志今人養馬如養豚廏下¶
常摧蒺藜刺古之良馬何代無可笑今人空按圖¶
　　　(詩話仲黙題畫諸篇源出/少陵匪徒貌似神亦似之)¶
<pb:KR4h0156_WYG_035-23a>¶
　　辰溪縣¶
早發辰溪渡清川喜泛舟山城欹粉堞江驛映朱樓雨¶
驟沙頽岸天寒水露洲蠻音聞漸異迢遞動鄉愁¶
　　峽中¶
自昔偏安地于今息戰侵江穿巫峽隘山鑿鬼門深濁¶
浪魚龍黑寒天日月隂夜猨啼不盡淒斷故鄉心¶
　　月¶
片月中秋近輝光一歳無天清驚塞鴈夜冷落楓烏不¶
<pb:KR4h0156_WYG_035-23b>¶
寐知宵永無言對影孤更深何處沒萬里墮江湖¶
　　殿試宿禮部和馬張二光禄喬直閣諸公¶
東閣春朝晚南宫夜宿深鎻闈猶月色開閤更松隂地¶
迥神仙接天低象緯臨諸君清廟作三歎有餘音(蒋春/甫云)¶
(下字虚/實俱鍊)¶
　　懐沈子¶
沈生南國去别我獨悽然落日清江樹歸人何處船十¶
年安陸舎數口太湖田想到鄉園日生涯亦可憐(沈山/子云)¶
<pb:KR4h0156_WYG_035-24a>¶
(極似/襄陽)¶
　　十四夜¶
水際浮雲起孤城日暮隂萬山秋葉下獨坐一燈深白¶
露蒹葭落西風蟋蟀吟關山今夜月横笛有哀音¶
　　送曹端卿謫尋甸¶
逐客滇南郡雲天此路長髙秋行萬里落日淚千行作¶
賦投湘水題書寄夜郎殊方氣候異去矣慎風霜(陳卧/子云)¶
(似髙/常侍)¶
<pb:KR4h0156_WYG_035-24b>¶
　　九日夜過劉以正别士竒¶
重陽愁獨酌深夜喜相過萬里惟秦客三杯亦楚歌霜¶
笳沈海月風鴈起滹沱醉别黄花去能忘白玉珂¶
　　送彭總制之西川¶
蜀道青天上岷山赤日西九重連授鉞萬里動征鼙開¶
府松杉静懸軍玉壘低知公安蜀計諸葛大名齊(楊用/修云)¶
(森嚴/荘重)¶
　　得五清先生客澧州消息悵然有懐¶
<pb:KR4h0156_WYG_035-25a>¶
憔悴東都士吾師更可嗟三年為逐客萬里未還家暮¶
阻巴山雪春行楚岸花江湖無路覔流涕望天涯¶
　　　(詩話五清先生内江人南京禮部右侍郎贈尚時/書諡文肅劉公瑞也字曰徳符山東按察僉事)¶
　　　(斆之子中𢎞治丙辰進士正徳丁丑以按察副/使提督浙江學政明年六月廣購經史子集發)¶
　　　(十一府儒學公貯備覽每冊隸書于序尾鈐以/關防今各府俱散佚人間予每每見之惟湖州)¶
　　　(府學尚多存者予家所抄施宿張淏㑹稽二志/乃其所儲本也又甞于峴山建三賢祠以祀唐)¶
　　　(刺史顔公眞卿宋知州事蘇公軾王公十朋則/己卯年事也留心風教若此可謂克盡其軄儻)¶
　　　(學使者悉如公所爲士風吏治何難丕變予以/為三賢祠在宜作栗主并祀公斯則賢有司之)¶
<pb:KR4h0156_WYG_035-25b>¶
　　　(責矣公有五清先生集十八巻又外/臺集六巻訪之未獲故附識於此)¶
　　關門¶
虎衛關門迥龍沙塞曲深風雲時有氣日月晝長隂中¶
使西來訊千官北望心天塞漢宫闕翠葢憶春臨(吳明/卿云)¶
(氣骨清蒼宣陳卧子云/似武皇在  府時作)¶
　　觀兵(二首/)¶
將帥俱分閫朝廷再剖符選徒皆虎士戰馬盡龍駒直¶
指黄河外長驅碧海隅感恩須此輩萬一為捐軀¶
<pb:KR4h0156_WYG_035-26a>¶
組練回天地戈鋋白日揺王師一奮怒宼賦可潛消使¶
過傳金節軍行奏玉簫人言漢家将今是霍嫖姚¶
　　登堅山寺¶
西峰插天起絶頂寺門開雲裏一僧住山中無客來落¶
花平講席積草偏香臺我欲聞清梵焚香坐不回¶
　　武關¶
北轉趨劉壩西盤出武關微茫一線路廻合萬重山天¶
地㡬龍戰風雲惟鳥還關門鎻溪水日夜送潺湲¶
<pb:KR4h0156_WYG_035-26b>¶
　　中秋無月¶
月賞今年罷髙樓獨客愁關山中夜笛江漢故鄉舟暗¶
雨捎檐入秋螢度檻流應知雲霧上天柱有人遊¶
　　昭烈廟¶
漂泊依劉計間關入蜀身中原無社稷亂世有君臣峽¶
路元通楚岷江不向秦空山一祠宇寂寞翠華春(黄清/甫云)¶
(匪直僩詞/亦存名教)¶
　　艶曲¶
<pb:KR4h0156_WYG_035-27a>¶
御溝連上苑大道接平沙紫陌三千騎青樓十萬家城¶
中楊栁樹風起暮飛花¶
　　武昌聞邊報¶
傳聞彍騎近長安北伐朝廷已命官路繞居庸烽火暗¶
城髙山海戍樓寒一時邊將當關少六月王師出塞難¶
先帝恩深能養士請纓誰為繋樓蘭(姚仙期云孝宗御/煖閣語輔臣劉健)¶
(云臨陣以軍法從事所擬太重恐邊將/起輕殺之漸此亦恩深能養士之一也)¶
　　溪上¶
<pb:KR4h0156_WYG_035-27b>¶
溪上茅齋不掩扉西風初罷芰荷衣月寒沙栁蕭蕭落¶
天晚江鴻肅肅飛野客行吟水邉立家人沽酒夜深歸¶
相逢醉語休辭數城外黄花漸覺稀¶
　　答雷長史¶
十載寒氊鄭畫師風流文采更堪思朱門鼓瑟官仍逹¶
青殿揮毫出每遲百里風烟還薄暮孤城雨雪已多時¶
極知嵗晚傷心切起傍官梅自詠詩¶
　　聞河南宼¶
<pb:KR4h0156_WYG_035-28a>¶
檄書近報河南寇楚塞梁關轉戰空豈有兵車能逺救¶
即愁道路阻難通江淮城塹西南險嵩洛山川天地中¶
今日至尊憂不細㡬時諸将捷音同¶
　　西海子¶
寺下烟波春不開苑中風浪隠樓臺泉源細繞西山出¶
雲氣深從北極來萬里乘查觀日月十年登閣望蓬莱¶
黄塵碧水須㬰事莫使魚龍夜夜哀(吳明卿云雄渾遒/逸  陳卧子云意)¶
(景皆摹/少陵)¶
<pb:KR4h0156_WYG_035-28b>¶
　　小閣初開崔郭田三君子至¶
本買堂齋為客居敢扳冠葢枉吾廬清風坐下髙人榻¶
深夜門停長者車竹下凉蟾輝几杖花間螢火静琴書¶
黄門翰苑俱鄰近濁酒盤餐意不疎(穆敬甫云風致如/月出石渠芙蓉散)¶
(華/)¶
　　送雷長史¶
彤管先朝隨帝子白頭今日奉王孫漢庭亦羡相如羙¶
楚客重㸔賈傅尊花下圖書開玉殿日髙琴瑟在朱門¶
<pb:KR4h0156_WYG_035-29a>¶
十年亭閣淮西宴腸斷梁王雪夜樽(陳卧子云潦倒/遲暮寫得可念)¶
　　得獻吉江西書¶
近得潯陽江上書遥思李白更愁予天邉魑魅窺人過¶
日暮黿鼉傍客居鼓柁襄江應未得買田陽羡定何如¶
他年淮水能相訪桐柏山中共結廬¶
　　送施聘之侍御¶
海甸春風攬轡情燕關驄馬去還鳴繡衣霄漢花間出¶
錦纜江湖樹裏行近日西臺多諫草少年南國有詩名¶
<pb:KR4h0156_WYG_035-29b>¶
别絃更憶風流調愁聽東城二月鶯(宗子相云綺語逸/韻恍對王謝風流)¶
　　鰣魚¶
五月鰣魚已至燕荔支盧橘未應先賜鮮偏及中璫第¶
薦熟誰開寢廟筵白日風塵馳驛騎炎天氷雪䕶江船¶
銀鱗細骨堪憐汝玉箸金盤敢望傳¶
　　送衛推官之武昌¶
少年佐郡楚城居十郡風流盡不如此去且隨彭蠡鴈¶
何須不食武昌魚仙人樓閣春雲裏賈客帆檣落照餘¶
<pb:KR4h0156_WYG_035-30a>¶
大别山前江漢水畫簾終日對清虚(穆敬甫云風度若/鯉躍晴波鳥鳴春)¶
(谷/)¶
　　獨立¶
獨立對花隂冥冥望河渚只見沙上烟不見烟中雨¶
　　盩厔清明日¶
獨樹桃花自發髙樓燕子誰家可惜年年春色催人白¶
髪天涯¶
　　江南思¶
<pb:KR4h0156_WYG_035-30b>¶
燈下雨鳴秋舫浦口潮廻暮鐘何處相思不見江南開¶
徧芙蓉¶
　　送韓汝慶還關中¶
華岳雲臺萬里情髙秋落日眺秦城黄河一線通滄海¶
身在仙人掌上行¶
　　秋日雜興(二首/)¶
野亭千橘未全黄青柿紅梨盡待霜南鄰老翁種橡栗¶
已見兒童收滿牀¶
<pb:KR4h0156_WYG_035-31a>¶
紫蔓青藤各一叢野人籬落管西風郊扉逺絶誰能到¶
秋日蟲鳴豆葉中¶
　¶
　¶
　¶
　¶
　¶
　¶
<pb:KR4h0156_WYG_035-31b>¶
　¶
　¶
　¶
　¶
　¶
　¶
　¶
　明詩綜巻三十五¶
