# -*- mode: mandoku-view; -*-
#+TITLE: 明詩綜
#+DATE: 2015-08-25 00:43:08.797295
#+PROPERTY: ID KR4h0156
#+PROPERTY: BASEEDITION WYG    
#+PROPERTY: JUAN 卷九十五
<pb:KR4h0156_WYG_095-1a>¶
欽定四庫全書¶
　明詩綜卷九十五¶
　　　　　　　　　　翰林院檢討朱彛尊編¶
　　　朝鮮(下/)¶
　林　悌(一首/)¶
　　　(静志居詩話自悌至李仁老詩見朝鮮/采風録其官爵世次未詳姑系於此)¶
　　中和塗中¶
羸驂䭾倦客日暮發黄州可惜踏青節未登浮碧樓佳¶
<pb:KR4h0156_WYG_095-1b>¶
人金縷曲江水木蘭舟寂寂生陽舘孤燈夜似秋¶
　白光勲(一首/)¶
　　縣津夜泊¶
旅泊依津口重遊屬暮年鐘聲隔岸寺人語渡湖船月¶
上蒹葭逺燈横島嶼連夜深風更急落鴈不成眠¶
　崔壽城(一首/)¶
　　驪江¶
日暮滄江上天寒水自波孤舟宜早泊風浪夜應多¶
<pb:KR4h0156_WYG_095-2a>¶
　趙希逸(一首/)¶
　　謫中¶
歸心日夜闗以東歸計即今還墮空一年春動萬里外¶
孤山月出千林中愁來但覺此身逺醉後不知吾道窮¶
瓊州雷州何許地古人今人同不同(張漢瞻云/意致磊落)¶
　林億齡(一首/)¶
　　送友還山¶
塵土無憂染素衣蕭條石徑接柴扉飄然又作抽簪計¶
<pb:KR4h0156_WYG_095-2b>¶
夢逐白鷗江上飛¶
　竒　邁(一首/)¶
　　直禁詠懷¶
南山松栢幽北山烟霧深遊子暮何之庭樹生秋隂歸¶
雲度遥峰宿鳥横前林幽懷杳不極清風吹我襟(孫愷/似云)¶
(韋栁/遺韻)¶
　金　瑬(一首/)¶
　　寄友¶
<pb:KR4h0156_WYG_095-3a>¶
楊花落盡草萋萋楚客傷離思轉悽佳節一年寒食過¶
亂山千疊子規啼虞翻去國身全老王粲登樓賦幾題¶
相約天涯回白首昭陽江上夕陽低¶
　申　欽一(首/)¶
　　寄友¶
廣陵三月已飛花漢水孤帆落日斜新結茅茨分洞府¶
欲隨麋鹿作生涯平波細雨催耕讀曲水游魚上釣义¶
舉世盡從忙裏過似君行樂獨堪誇¶
<pb:KR4h0156_WYG_095-3b>¶
　權　韠(一首/)¶
　　清明¶
淑氣催花信輕黄著栁絲人烟寒食後鳥語晚晴時老¶
去還多事春來嬾賦詩京華十年夢惆悵只心知¶
　趙　昱(一首/)¶
　　贈鑑湖主人¶
十年長掩故山扉塵土東華幾染衣想得鑑湖春夜月¶
子規應喚不如歸¶
<pb:KR4h0156_WYG_095-4a>¶
　李孝則(一首/)¶
　　烏嶺¶
秋風黄葉落紛紛主屹山髙半沒雲二十四橋嗚咽水¶
一年三度客中聞¶
　栁永吉(一首/)¶
　　福泉寺¶
落葉鳴廊夜雨懸佛燈明滅客無眠仙山一到傷春暮¶
烏帽欺人二十年¶
<pb:KR4h0156_WYG_095-4b>¶
　魚無迹(一首/)¶
　　逢雪¶
馬上逢飛雪孤城欲閉時漸能消酒力渾欲凍吟髭落¶
日無留景栖禽不定枝灞橋驢背興吾與故人期¶
　李　嶸(一首/)¶
　　題僧軸¶
流雲山口草萋萋夜逐香烟到水西醉後髙歌荅明月¶
江花落盡子規啼¶
<pb:KR4h0156_WYG_095-5a>¶
　金宗直(一首/)¶
　　佛國寺¶
為訪招提境松間紫翠重青山半邊雨落日上方鐘語¶
與居僧軟杯隨古意濃頽然一榻上相對鬢髼鬆¶
　李承召(一首/)¶
　　詠燕¶
畫閣深深簾額低雙飛雙語復雙棲緑楊門巷春風晚¶
青草池塘細雨迷趁蝶有時穿竹塢壘巢終日啄芹泥¶
<pb:KR4h0156_WYG_095-5b>¶
託身得所誰相侮養子年年羽翼齊¶
　鄭　碏(一首/)¶
　　聞笛¶
迢迢沙上人初疑雙白鷺忽聞横笛音寥亮江天暮¶
　朴文昌(一首/)¶
　　題郭山雲興舘畫屏¶
萬頃滄波欲暮天将魚換酒栁橋邊客來問我興亡事¶
笑指蘆花月一船¶
<pb:KR4h0156_WYG_095-6a>¶
　李　達(一首/)¶
　　病中對雨¶
花時人病閉門深强折花枝對酒吟怊悵流光夢中過¶
賞春無復少年心¶
　李　植(一首/)¶
　　泊漢江¶
春風急水下輕艭朝發驪陽暮漢江篙子熟眠雙櫓静¶
青山無數過船忩¶
<pb:KR4h0156_WYG_095-6b>¶
　朴　瀰(一首/)¶
　　平壤大同館題壁¶
髙句驪起漢鴻嘉宫殿遺墟草樹遮惆悵乙支文徳死¶
國亡非為後庭花¶
　　　(詩話書序賄肅慎之命孔安國傳云海東諸國/駒驪扶餘馯貊之屬武王克商皆通道焉按駒)¶
　　　(驪主朱䝉漢元帝建/昭二年始建國號)¶
　姜克誠(一首/)¶
　　湖堂早起¶
<pb:KR4h0156_WYG_095-7a>¶
江日曉未生蒼茫十里霧但聞柔櫓聲不見舟行處¶
　鄭之升(一首/)¶
　　留别¶
細草閒花水上亭緑楊如畫掩春城無人為唱陽闗曲¶
惟有青山送我行¶
　姜　渾(一首/)¶
　　贈妓¶
雲鬟梳罷倚髙樓鐵笛横吹玉指柔萬里闗山一輪月¶
<pb:KR4h0156_WYG_095-7b>¶
數行清淚落伊州¶
　金　浄(一首/)¶
　　旅懷¶
江南殘夢晝厭厭愁逐年華日日添鶯燕不來春又去¶
落花微雨下重簾¶
　鄭知常(一首/)¶
　　醉後¶
桃花紅雨鳥喃喃繞屋青山間翠嵐一頂烏紗慵不整¶
<pb:KR4h0156_WYG_095-8a>¶
醉眠花塢夢江南¶
　李仁老(一首/)¶
　　題杏花鸜鵒圖¶
欲雨未雨春隂垂杏花一枝復兩枝問誰領得春消息¶
惟有鸜之與鵒之¶
　李子敏(一首/)¶
　　　子敏未詳何官(姚園客云萬厯庚戌仲秋值朝/鮮貢使遇人贈髙麗紙扇上題)¶
　　　(有詩稱辛丑秋/東岳李子敏作)¶
<pb:KR4h0156_WYG_095-8b>¶
　　賀聖節詩¶
九逵初日五雲覃虎拜彤庭百辟參黼黻星辰璇極北¶
梯航玉帛越裳南河清適際千年一嵩壽齊呼萬嵗三¶
遐壤小臣陪舞獸内尊偏倚主恩酣¶
　朝鮮主試官(一首/)¶
　　　嘉靖七年朝鮮人遇風飄至南通州被拘于守¶
　　　禦所訊之乃其國主試官有詩¶
　　詩¶
<pb:KR4h0156_WYG_095-9a>¶
白浪滔滔上接空布帆十幅不禁風此身若葬江魚腹¶
萬里孤臣一夢中¶
　蓀谷集詩(五首/)¶
　　　不詳其名¶
　　渡清川江¶
安州城外水如天立馬沙頭喚渡船帆帶晚烟依草岸¶
鴈迷殘日下蘆田長塗旅客思歸計向老筋骸憶少年¶
始信在家貧亦好近來雙鬢轉蕭然¶
<pb:KR4h0156_WYG_095-9b>¶
　　題清道李家壁¶
南來數月計多違節序如流已授衣旅舎不堪黄葉落¶
暮天遥望白雲飛沙梁鴈下寒江渚門巷烟深苦竹扉¶
唯有同來野僧在病吟相對話西歸¶
　　客懷¶
此身那復計西東到處悠悠逐轉蓬同舎故人流落後¶
異鄉新嵗亂離中歸鴻影度千峰雪殘角聲飛五夜風¶
惆悵水雲闗外路漸看芳草思無窮¶
<pb:KR4h0156_WYG_095-10a>¶
　　贈樂師許憶鳳¶
雙眉覆眼鬢蕭蕭曽捻棃園紫玉簫移向瑶臺彈一曲¶
曲終垂淚說先朝¶
　　悼亡¶
妝奩蟲網鏡生塵門掩桃花寂寞春依舊小樓明月在¶
不知誰是卷簾人¶
　梅月堂詩(一首/)¶
　　和鍾靈山居詩¶
<pb:KR4h0156_WYG_095-10b>¶
蛺蝶雙雙舞藥畦薔薇架架采登梯一叢枸杞花初徧¶
五椏人葠葉已齊翠竹林中香麝睡紫荆枝上畫眉啼¶
千峰昨夜疎疎雨不分南池漲入溪¶
　洛師浪客(一首/)¶
　　安定館北驛¶
四月闗門路風沙氣慘悽河邊春鴈盡林外曉鶯啼去¶
國魂長往思家意轉迷羸驂經左道今日向安西¶
　無名氏(一首/)¶
<pb:KR4h0156_WYG_095-11a>¶
　　沈駙馬碧波亭¶
貴主華亭入翠微碧牕朱栱有光輝春來波暖魚龍出¶
夜久星疎烏鵲飛海上乘查時貫月江邊積石舊支機¶
當筵勸酒先投轄不醉應知客不歸¶
　月山大君婷(一首/)¶
　　　(詩話婷詩一首見吳子魚朝鮮詩選近有人云/應是朝鮮女子按說文廣韻均不載有婷字惟)¶
　　　(玉篇有之注徒寧切和色也樂府詩集漢辛延/年羽林郎篇不意金吾子娉婷過我廬娉婷字)¶
　　　(並用始此江南弄和云陽春路娉婷出綺羅喬/知之詩明珠十斛買娉婷杜甫詩不嫁惜娉婷)¶
<pb:KR4h0156_WYG_095-11b>¶
　　　(劉長卿不知娉婷色回照今何似韓愈詩砧影/伴娉婷白居易詩明妃風貌最娉婷李商隠詩)¶
　　　(娉婷小苑中羅虬詩大都相似更娉婷則唐人/固相沿用之載考丁度集韻娗或作婷可補廣)¶
　　　(韻之闕采風集收婷詩婷上冠以月山大/君字當是東國尊稱殆非民間女子也)¶
　　古寺㝷花¶
春深古寺燕飛飛深院重門客到稀我正㝷花花盡落¶
㝷花翻為惜花歸¶
　成氏(一首/)¶
　　竹枝辭¶
<pb:KR4h0156_WYG_095-12a>¶
瀼東瀼西春水長郎舟已去向瞿塘巴江峽裏啼猿苦¶
不到三聲已斷腸¶
　俞汝舟妻(一首/)¶
　　别贈¶
恨别逾三嵗衣裘獨禦冬秋風吹短鬢寒鏡入衰容旅¶
夢風塵際離愁闗塞重徘徊思逺近流歎滿房櫳¶
　趙瑗妾李氏(二首/)¶
　　　(詩話瑗官學士承㫖死倭亂妾李自號玉峰主人詩如/兩兩鸕鷀失舊磯銜魚飛入菰蒲去是亦其佳句也)¶
<pb:KR4h0156_WYG_095-12b>¶
　　采蓮曲¶
南湖采蓮女日日南湖歸盪槳嬌無力水濺越羅衣無¶
心却回櫂貪看鴛鴦飛¶
　　自適¶
虚檐殘漏雨纎纎枕簟輕寒曉漸添花落後庭春睡美¶
呢喃燕子要開簾¶
　許景樊(五首/)¶
　　　景樊字蘭雪篈筠之妹適進士金成立後成立¶
<pb:KR4h0156_WYG_095-13a>¶
　　　殉國難遂為女道士有集(陳卧子云許氏學李/氏而合作有盛唐之)¶
　　　(風外藩女子能爾可/見本朝文教之逺)¶
　　　(詩話明閨秀詩類多偽作轉相附㑹久假不歸/如今日相逢白司馬樽前重與訴琵琶吳中范)¶
　　　(昌朝題老伎卷也詩載皇明珠玉而謬云鐵氏/二女寒氣逼人眠不得鐘聲催月下迴廊三泉)¶
　　　(王佐宫詞也詩載石倉詩選而假稱宫人媚蘭/泉流不歸山羅文毅作而謂甄節婦詩誰言妾)¶
　　　(有夫髙侍郎作而謂章恭毅母他若忽聞天外/玉簫聲寧獻王權之詠權妃即指為權貴妃作)¶
　　　(風吹金鎖夜聲多羅翰林璟之詠秋怨遂誣為/王荘妃詞甚至析情字為小青弔青冢者過孤)¶
　　　(山而流連託聨句於薛濤刻濤集者綴卷尾而/剞劂助談小說貽笑通人吾於許景樊之詩見)¶
<pb:KR4h0156_WYG_095-13b>¶
　　　(其篇章句法宛然嘉靖七子之體裁未應/風教之訖符合如是不能無贗鼎之疑也)¶
　　望仙謡¶
王喬招我游期我崑崙墟朝登𤣥圃峰遥望紫雲車雲¶
車何煌煌𤣥圃路茫茫倏忽凌天漢翻飛向扶桑扶桑¶
幾千里風波路阻長吾欲舎此去佳期安可忘君心知¶
何許賤妾徒悲傷¶
　　次伯兄髙原望髙臺韻¶
層臺一柱壓嵯峨西北浮雲入塞多鐵峽霸圖龍已去¶
<pb:KR4h0156_WYG_095-14a>¶
穆陵秋色鴈初過山迴大陸吞三郡水割平原納九河¶
萬里登臨愁日暮醉憑青嶂獨悲歌¶
　　次仲兄筠髙原望髙臺韻¶
崔嵬雲棧接青霄峰勢侵天作漢標山脈北臨三水絶¶
地形西壓兩河遥烟塵暮卷孤城出苜蓿秋深萬馬驕¶
東望塞垣鼙鼓急幾時重起霍嫖姚¶
　　效崔國輔¶
妾有黄金釵嫁時為首飾今日贈君行千里長相憶¶
<pb:KR4h0156_WYG_095-14b>¶
　　雜詩¶
精金明月珠贈君為雜佩不惜棄道旁莫結新人帶¶
　　　安南¶
　　　(詩話安南曽為郡縣漸文治者深而其國人詩/選家多置不録予從李文鳳越嶠集擇其詞旨)¶
　　　(馴雅者/著於篇)¶
　國王黎灝(一首/)¶
　　　灝一名思誠天順四年國人所立卒私諡淳皇¶
　　　帝僭號聖宗¶
<pb:KR4h0156_WYG_095-15a>¶
　　送錢學士溥歸朝¶
五嶺天髙瘴霧開詔書飛下越王臺萬年重紀黄龍瑞¶
九譯争看白雉來曉日珠厓標柱在秋風銀漢使查回¶
吾君若問交南事久已傾心仰上台¶
　黎景徽(一首/)¶
　　　景徽文職大頭目僭左僕射¶
　　奉贈錢學士¶
紫殿承恩入夢頻歸鞭裊裊向天津赬袍色映千山曉¶
<pb:KR4h0156_WYG_095-15b>¶
玉節光回萬井春五嶺風輕金勒緩三湘月白錦帆新¶
夜䦨宣室如前席為道交南共帝臣¶
　阮　直(一首/)¶
　　　直爵里未詳¶
　　送錢學士歸朝¶
曉日初開瘴霧空歸程馬首正秋風知音豈限珠厓北¶
惜别那禁珥水東上國有人還獻納遐方無事賴帡幪¶
他年兩地如相憶萬里懸情寄塞鴻¶
<pb:KR4h0156_WYG_095-16a>¶
　黄　清(一首/)¶
　　　清僭吏曹侍郎¶
　　送錢學士還朝¶
公望端堪邁俊豪逺持使節効賢勞九霄日月瞻依近¶
萬里江山興詠髙别酒頻斟情戀戀歸心莫遏水滔滔¶
自從回首天南後幾度懷人正鬱陶¶
　黎　念(一首/)¶
　　　念大頭目¶
<pb:KR4h0156_WYG_095-16b>¶
　　送湛内翰還朝¶
綸音讀罷紫泥封回首蓬萊第一峰望外交闗千里月¶
夢中帝闕五更鐘星查迢遞歸程逺雲樹參差别思濃¶
南浦吟成憑寄語滔滔江漢共朝宗¶
　阮澤民(一首/)¶
　　　澤民爵里未詳¶
　　送湛内翰還朝¶
目送星軺萬里旋那堪惜别思淒然交闗此日分岐後¶
<pb:KR4h0156_WYG_095-17a>¶
南北春風共一天¶
　安南使臣(一首/)¶
　　題南康縣南野¶
鼓報黄昏各泊船咿咿軋軋櫓聲連一雙鳬鴈滄江外¶
幾箇人家楊栁邊紅日落殘鈎挂月白雲卷盡鏡磨天¶
安南萬里朝天客暫借郵亭一夕眠¶
　　　占城¶
　貢使(二首/)¶
<pb:KR4h0156_WYG_095-17b>¶
　　進貢初發占城¶
行盡河橋栁色邊片帆髙挂逺朝天未行先識歸心早¶
應是燕山有杜鵑¶
　　江樓留别¶
青嶂俯樓樓俯渡逺人送客此經過西風揚子江邊栁¶
落葉不如離思多¶
　　　(詩話近峰聞略載占城使臣寓蘇州之天王堂/問葵花何名人紿之曰一丈花也即題詩曰花)¶
　　　(於木槿渾相似葉比芙蓉只一般五尺䦨干遮/不住獨留一半與人看按此乃寳應陶成題李)¶
<pb:KR4h0156_WYG_095-18a>¶
　　　(西涯舘中/葵花之作)¶
　　　日本¶
　嗐哩嘛哈(或作荅黒/麻  一首)¶
　　　(詩話髙帝惡倭不恭示以欲征之意日本進表/辭頗不遜命嗐哩嘛哈上表帝問其風俗荅五)¶
　　　(言詩既而絶其貢考日本疆域時拓地八道六/十六州六百一十三郡八十二浦宜其不知漢)¶
　　　(大而云國比中原國也若其人多壽就國王論/如神武天皇一百二十七嵗孝昭天皇一百十)¶
　　　(八嵗孝安天皇一百三十七嵗孝靈天皇一百/十五嵗孝元天皇一百十七嵗開化天皇一百)¶
　　　(十五嵗崇仁天皇一百二十嵗垂仁天皇一百/四十嵗景行天皇一百有六嵗成務天皇一百)¶
<pb:KR4h0156_WYG_095-18b>¶
　　　(有七嵗神功天皇百嵗應神天皇仁徳天皇俱/百有十嵗雄略天皇百有四嵗降年之永中土)¶
　　　(所希所云人同上古人言雖大而非夸矣惟是/國俗無冠國王但著烏帽直而頂圓銳髙半尺)¶
　　　(以綃為之男女笠用蒲或竹或椙木謂為唐制/度夫豈其然至若天皇之子娶於其族夫死妻)¶
　　　(立兄死妹立子死母立何禮之/有明祖絶其貢使不亦宜乎)¶
　　荅大明皇帝問日本風俗¶
國比中原國人同上古人衣冠唐制度禮樂漢君臣銀¶
甕篘清酒金刀鱠紫鱗年年二三月桃李自陽春¶
　普　福(一首/)¶
<pb:KR4h0156_WYG_095-19a>¶
　　　宣徳七年倭船入貢凡九艘其使普福迷失於¶
　　　樂縣沙嵩藤嶺獲解¶
　　被獲歎懷¶
來游上國看中原細嚼青松咽冷泉慈母在堂年八十¶
孤兒為客路三千心依北闕浮雲外身在西山返照邊¶
處處朱門花栁巷不知歸日是何年¶
　中心叟(一首/)¶
　　　叟日本使臣¶
<pb:KR4h0156_WYG_095-19b>¶
　　弔郭璞墓¶
遺音寂寂鎖龍門此日青囊竟不聞水厎有天行日月¶
墓前無地拜兒孫秋風野寺施香飯夜月漁燈照斷魂¶
我有誄歌招不返停船空見白鷗羣¶
　　　(詩話葬師言禍福多本於景純之經然試與百/人分謀之無一人同者所云龍穴砂水向背如)¶
　　　(枘鑿齟齬之不相入其說業已難擇加以日者/配以年神方煞吉神祗百二十凶神倍之規避)¶
　　　(實難以是不克葬者多矣世傳景純墓在金山/足過於詭竒沈啓南詩氣散風衝豈可居先生)¶
　　　(埋骨理何如日中數莫逃兵解世上人猶信葬/書如叩晨鐘寐者可以發深省矣中心叟墓前)¶
<pb:KR4h0156_WYG_095-20a>¶
　　　(無地拜兒孫一語亦足發笑詩載廬陵胡經用/甫金山志志成於正徳辛巳文待詔徴仲序之)¶
　無名氏(一首/)¶
　　春雪¶
昨夜東風換北風釀成春雪滿長空棃花樹上白添白¶
杏子枝頭紅不紅鶯問幾時能出谷燕愁何日得泥融¶
寒氷鎖却秋千架路阻行人去不通¶
　釋天祥(三首/)¶
　　寄南珍¶
<pb:KR4h0156_WYG_095-20b>¶
上人居處僻心與石泉清道在從違俗身閒不用名空¶
階松子落雨徑蘚花生怪得稀相見年來懶到城¶
　　長安春日¶
何事長安客春來思易迷樂游原上草無日不萋萋¶
　　榆城聽角¶
十年游子在天涯一夜秋風又憶家恨殺葉榆城上角¶
曉來吹入小梅花¶
　釋機先(二首/)¶
<pb:KR4h0156_WYG_095-21a>¶
　　送别¶
天書召賈生匹馬出滇城白首相逢處青雲送别情山¶
經巫峽盡水到楚江平好獻治安策殷勤荅聖明¶
　　挽逯光古先生¶
昨日來過我今朝去哭君那堪談笑際便作死生分曠¶
達陶徴士蕭條鄭廣文猶憐埋骨處西北有孤雲¶
　¶
　¶
<pb:KR4h0156_WYG_095-21b>¶
　¶
　¶
　¶
　¶
　¶
　¶
　¶
　明詩綜卷九十五¶
