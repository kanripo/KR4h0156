# -*- mode: mandoku-view; -*-
#+TITLE: 明詩綜
#+DATE: 2015-08-25 00:43:06.757458
#+PROPERTY: ID KR4h0156
#+PROPERTY: BASEEDITION WYG    
#+PROPERTY: JUAN 卷十八
<pb:KR4h0156_WYG_018-1a>¶
欽定四庫全書¶
　明詩綜巻十八¶
　　　　　　　　　　翰林院檢討朱彛尊編¶
　方孝孺(十三首/)¶
　　　孝孺字希直一字希古臨海人建文中文學博¶
　　　士靖難兵至首以身殉沒後嚴禁文字門人王¶
　　　稌藏之傳有遜志齋集(徐子元云希直文章大/家詩亦豪壯非所長也)¶
　　　(朴李時逺云正學詩渾/  淳正大率如其文)¶
<pb:KR4h0156_WYG_018-1b>¶
　　　(静志居詩話正學先生文昌明博大開闔自如/雖有小韓之名實與大蘓相埒潛溪學士贈詩)¶
　　　(云方生来海上玉立而春温同餐太倉粟共勘/典與墳漭蒼扣無始溟涬窮無垠宇宙所管攝)¶
　　　(載籍所敷陳終始鈎鉗之若大樂建鈞律吕按/髙下宫商肅君臣黄鐘壓瓦釜庭燎滅鬼燐以)¶
　　　(兹稽古力可敵勘定勛濡毫寫䧺顥勢足移峨/岷漏泄渾沌竅出入造化神盡抽神竒秘不墮)¶
　　　(臭腐塵所以自出之愈見光景新振古著作家/後先各繽紛豈知萬牛毛難嫓一角麟葉夷仲)¶
　　　(亦贈詩云雄文細字塞巨帙雅辭宏論開心扄/其險遏雲漢其幽通窈𡨕贍如戈甲積晉庫竒)¶
　　　(如盤鼎鐫商銘麗如勾芒青春布花卉壯如豐/隆白日驅雷霆千流萬派怒奔放終然帖帖趨)¶
　　　(東溟持以用世不啻如飬生之榖粟濟疾之葠/苓直須上追虞書嫓周雅於以作春秋之羽翼)¶
<pb:KR4h0156_WYG_018-2a>¶
　　　(為禮樂之藩屏其傾倒也至矣説者謂先生詩非/所長然五言熟精選體當在潛溪華川之石其)¶
　　　(談詩絶句云舉世皆宗李杜詩不知李杜更宗/誰能探風雅無窮意始是乾坤絶妙辭又云前)¶
　　　(宋文章配兩周盛時詩律亦無儔今人未識崐/崙派却笑黄河是濁流又云天厯諸公著作新)¶
　　　(力排舊律祖唐人粗豪未脱風沙氣難抵熙豐/作後塵其意葢瓣香東坡居士也予謂先生宜)¶
　　　(配食孔子之庭嘗賛柯納言聳疏請于祗朝文/廷議以先生但能成仁不可為道學且  有)¶
　　　(集而無語録以是抑之納言幾獲罪不知語録/乃浮屠家法耳祀典闕如不能無望於後之君)¶
　　　(子/)¶
　　休日奉陪蜀府諸公宴集¶
<pb:KR4h0156_WYG_018-2b>¶
居閒歎時邁閲世知才短頻為觀國游毎覺歸期緩羣¶
公盡耆英過此殊恨晚他鄉親故稀骨肉不在眼非資¶
談詠歡孰使離情展大藩仰仁哲政化崇寛簡長日自¶
優游兹辰况休澣牲醪出珍賜果蔬隨物産一觴偶相¶
酬萬慮皆可遣貴同周士肆狂笑晉人孏語樂天趣深¶
心清市塵逺新秋欣己至毒暑行将斷靈雨席上来微¶
凉坐中滿明時古難遇良㑹世所罕各勉存令猷垂聲¶
繼伊管¶
<pb:KR4h0156_WYG_018-3a>¶
　　閒居感懐(三首/)¶
竊竊衆所憂不踰衣食間孰知温飽外可憂非一端賤¶
憂道難行貴憂名不完誰能斷棄此自樂如孔顔¶
我非今世人空懐今世憂所憂諒無他慨想禹九州商¶
君以為秦周公以為周哀哉萬年後誰為斯民謀¶
士無及物智毎喜華其廬我居豈不敝於道亦有餘明¶
取藏吾身奥取藏吾書奚煩歎其陋不見阿房初¶
　　次王仲縉感懐韻¶
<pb:KR4h0156_WYG_018-3b>¶
翠鳥質微細乃以羽自戕犀象獸之雄毎因齒角亡物¶
生無巨小適用反相傷犬羊死柔弱虎豹死暴强彭聃¶
死於夀夭者死於殤萬生誰長存所貴徳譽光古来志¶
節士立身有大方孰云蕭艾藂果勝蘭蕙芳¶
　　上巳約友登南樓¶
生意忽滿眼不知春淺深良朋曠佳㑹濁酒難孤斟迢¶
迢城上樓髙朗宜逺臨曷不一舉趾縱望淵與岑逍遥¶
羣動表舒豁萬古心古人巳寂寞繼者應在今藴真有¶
<pb:KR4h0156_WYG_018-4a>¶
至樂外慕非所欣願言領衆妙無為鬱冲襟¶
　　感橙樹有作(有序/)¶
　　　秋林道傍有橙樹處荆棘中不知幾何年㑹增¶
　　　置驛舎芟夷堂基斧斤幾及遇識者知其為果¶
　　　實之美也獲免築室既成正值窗牖間結實纍¶
　　　纍然可愛過而見焉感而為之賦詩¶
橙生蜀山裏蕪没荆棘場荆棘忽翦除孤根虞見傷幸¶
遇識者顧扶植不忍戕築室適在兹窗牖正相當花垂¶
<pb:KR4h0156_WYG_018-4b>¶
素雪盛葉茂青雲張方秋氣盛肅原野飛早霜衆木不¶
復榮百草己罷芳纍纍枝間實爛爛半青黄摘置樽俎¶
間几席有餘光豈惟巴人羨南服亦罕嘗嵬峩帝王宫¶
異味来萬方何以解煩渴甘酪間蔗漿此物儻前陳玉¶
食益馨香可令積疢蠲坐見人情康惜無先容者盱彼¶
塗路長遇世良有㑹處己貴安常嵗寒善自保用舍隨¶
行藏¶
　　嵗除祭先奉懐家兄次文公先生病中呈諸友韻¶
<pb:KR4h0156_WYG_018-5a>¶
日月行不息我亦少安居違家今幾何忽復五載餘微¶
官誤人事解令親者疎毎思别時語不見空中書及兹¶
嵗将䦨感歎正躊躇祀先具薄奠撫已懐厥初觴酒豈¶
云乏獨酌悶難袪寜當解組去御子花間車¶
　　勉學詩¶
黄河西北来云是崑崙丘經行非一山囬薄半九州上¶
有不測源下有無盡流萬化同此機不知幾春秋分明¶
天地心不為淺狹謀癡人用小計顛倒若無求安得申¶
<pb:KR4h0156_WYG_018-5b>¶
韓氏化為古伊周¶
　　題王叔明墨竹為鄭叔度賦¶
吳下王䝉藝且文吳興趙公之外孫黄塵飄蕩今白髪¶
典刑逺矣風流存華亭朱芾稱善畫毎觀䝉畫必歎詫¶
謂言妙處逼古人世俗相傳倍増價昔年夜到南屏山¶
髙堂素壁五月寒壁間舉目見修竹烟雨㝠漠蛟龍蟠¶
呼童秉燭乆不寐細看醉墨王䝉字固知䝉也好天趣¶
畫師豈解知其意分枝綴葉人所知要外枝葉求神竒¶
<pb:KR4h0156_WYG_018-6a>¶
天機貴足不貴似此事不可傳諸師麟溪鄭君好竒士¶
愛畫猶能賞其趣嗚呼世間作者非不多鄭君甚少可¶
奈何¶
　　蕨箕行¶
並海飢民千百數攜鉏上山斸山土蕨根已盡劚不休¶
力絶筋疲未言苦屋頭五日無炊煙十步九却行不前¶
全家性命係朝暮弱子假息阿母眠昨日斸蕨僅盈斗¶
今日蕨根不滿手但憑斸蕨保餘生再拜青山感恩厚¶
<pb:KR4h0156_WYG_018-6b>¶
青山青山爾勿猜明朝未死攜鉏来¶
　　懿文皇太子輓詩¶
相宅圗方獻還宫疾遽侵鼎龜懸寳命笙鶴動哀音誰¶
紹三皇治徒傾四海心闗中諸父老猶望翠華臨¶
　　題畫¶
得意支郎畫分明是米家亂雲浮雜樹逺渡卧枯槎白¶
屋孤舟迥丹崖一徑斜何時共漁叟洞口訪桃花¶
　黄子澄(一首/)¶
<pb:KR4h0156_WYG_018-7a>¶
　　　子澄初名湜以字行更字伯淵分宜人洪武乙¶
　　　丑賜進士第三除編脩厯脩撰累官太常寺卿¶
　　　兼翰林院學士靖難師入磔死(朱平涵云方練/集己盛行惟太)¶
　　　(常文章泯滅單詞片語流落/人間氣㷔光華固不必多也)¶
　　枯梅¶
百千年樹未全枯三五个花何太疏聞道石門春意動¶
不知曾有暗香無¶
　　　(詩話太常受易於歐陽貞受書于周與學受春/秋于梁寅初謁寅時寅令作枯梅詩立就甚異)¶
<pb:KR4h0156_WYG_018-7b>¶
　　　(之石門寅/所居也)¶
　練子寜(一首/)¶
　　　子寜名安以字行號松月居士新淦人洪武乙¶
　　　丑賜進士第二人授翰林院脩撰陞副都御史¶
　　　工部侍郎建文時遷御史大夫靖難師入不屈¶
　　　死有金川玉屑集(徐子元云中丞玉/屑無多為世所寳)¶
　　　(詩話革除詩文之禁甚於元豐然遜志之集金/川玉屑之編久而日星不滅也是編至正徳中)¶
　　　(始出其詩娟秀妍雅七言如丹梯下壓龍蛇窟/鐵鎻髙懸虎豹關司馬豈無乗駟日終軍又是)¶
<pb:KR4h0156_WYG_018-8a>¶
　　　(八關時旋沽南石橋邊酒走送東風江上船一/水束来通漢沔諸峰西上接岷峨殘碑墮淚空)¶
　　　(秋草折㦸沉沙自夕陽飲馬窟深泉胍暖射鵰/風急雪花寒天垂鉅野河流急秋盡江南木葉)¶
　　　(踈莫怪風流謝安石未應/憔悴沈休文皆泠然可誦)¶
　　三月望日與饒隠君子宏遊玉笥山謡¶
我懐謝康樂獨往遊名山身同雪舟繫心與浮雲閒清¶
風澹蕩灑六合令我興在松雲間玉山髙與南斗齊雲¶
錦照耀廬山低三十六峰凌雲霓飛湍噴雪臨廻溪長¶
松挂月青猿啼上有梅仙采藥之幽棲下有蕭雲讀書¶
<pb:KR4h0156_WYG_018-8b>¶
之故基洞天石扇香莫測瑶草謾長三冬荑我欲因之¶
覽八荒手拂青蘿眠石牀回飈吹㪚碧天霧清溟倒瀉¶
澄湖光作為玉山謡寄之雙峰客興来攜妓秋復春笑¶
殺東山謝安石¶
　黄　觀(二首/)¶
　　　觀字瀾伯一字尚賔貴池人初從父贅姓許洪¶
　　　武戊辰賜進士第一累官禮部右侍郎建文中¶
　　　改侍中掌尚賔司事奉詔募兵聞金川門師入¶
<pb:KR4h0156_WYG_018-9a>¶
　　　投李陽河死¶
　　題江貫道長江圖¶
離離衆樹深靄靄孤雲碧山色望難窮江流浩無極漁¶
歌逺渚昏鳥下平蕪夕惆悵涉風波扁舟何處客¶
　　送趙彦玘都事¶
石頭城下自分攜無復聨牀聽曉雞故里音書寒鴈杳¶
空江樹裏暮天低春来白下孤新約夢去花間憶舊題¶
猶念雪深留宿夜酒醒詩就小樓西¶
<pb:KR4h0156_WYG_018-9b>¶
　卓　敬(一首/)¶
　　　敬字維恭瑞安人洪武戊辰進士除給事中厯¶
　　　戸部侍郎靖難兵渡江被執不屈死宣徳中廬¶
　　　陵劉球得其遺文傳之¶
　　墨竹¶
洞庭木落水生波斜月虚窗露氣多虞帝不歸秋色晚¶
滿江煙雨泣湘娥¶
　王叔英(一首/)¶
<pb:KR4h0156_WYG_018-10a>¶
　　　叔英名元采以字行黄巖人洪武末為仙居教¶
　　　諭陞漢陽知縣建文元年召為翰林脩撰靖難¶
　　　師逼江奉詔募兵行至廣徳自經於𤣥妙觀有¶
　　　静學齋稿¶
　　　(詩話先生令漢陽日遺書希直云凡人有天下/之才固難能自用其才者尤難如子房之於髙)¶
　　　(祖能用其才者也賈誼之於文帝不能自用其/才者也天下之事固有行於古而亦可行於今)¶
　　　(者如夏時周冕之類是也亦有行於古而難行/於今者如井田封建之類是也可行者行之則)¶
　　　(人之從之也易難行者行之則人之從之也難/從之易則民樂其利從之難民斯受其患矣此)¶
<pb:KR4h0156_WYG_018-10b>¶
　　　(君子用世貴乎得時措之宜也可稱希/直諍友白首同歸不渝霜雪古人哉)¶
　　絶命詞¶
人生穹壌間忠孝貴克全嗟予事君父自省多過愆有¶
志未及竟竒疾忽見纒意者造化神有命歸九泉嘗念¶
夷與齊餓死首陽巔周粟豈不豐(一作/佳)所見良獨偏髙¶
蹤邈難繼慎勿稱希賢¶
　周是修(一首/)¶
　　　是修名徳以字行泰和人洪武中舉明經由霍¶
<pb:KR4h0156_WYG_018-11a>¶
　　　丘訓導厯周府紀善改衡府靖難兵渡江入應¶
　　　天府學自經死有芻蕘集¶
　　　(詩話紀善詩最傳者長安古意一篇李時逺云/可與初唐四子相埒近陳卧子論詩甚嚴選明)¶
　　　(三百年詩寥寥數巻是篇特見録亡友陸麗京/亦亟稱之云是神龍景雲以前風調予謂此等)¶
　　　(詩但似古人骸骼無闗性情就芻蕘集中/擇之不若牧童謡一首猶存張王遺韻也)¶
　　牧童謡¶
逺牧牛朝出東溪溪上頭溪頭草短牛不住直過水南¶
芳草洲脫衣渡水隨牛去黄蘆䬃䬃風和雨老鴉亂啼¶
<pb:KR4h0156_WYG_018-11b>¶
野羊走絶谷無人驚四顧寒藤枯木暮山蒼同伴相呼¶
歸又忙石稜割脚茅割耳身上無有乾衣裳却思昨日¶
西邊好曠坂平原盡豐草短蓑一卧午風輕長笛三吹¶
夕陽早¶
　程本立(三十二首/)¶
　　　本立字原道崇徳人洪武丙辰以明經薦為秦¶
　　　周二府引禮謫雲南馬龍他郎甸長官司吏目¶
　　　建文初徴入翰林陞僉都御史靖難兵至自經¶
<pb:KR4h0156_WYG_018-12a>¶
　　　於應天府學有㢲隠集¶
　　　(詩話建文諸臣文莫過方希直詩莫過程原道/希直之文取法昌黎下亦不失為蘓子瞻原道)¶
　　　(之詩刻意杜陵下亦/不失為陳簡齋也)¶
　　雪佛碑¶
天花隂墜空平地忽三尺異哉西方神現此水精域胎¶
非託摩耶意叵勞刻畫乃瞻白玉相安用黄金飾一洗¶
熱惱心悉依清浄力紅日起扶桑終焉化無跡其無本¶
非空其有亦非色我來鳯皇溪古寺久荆棘摩挲雪佛¶
<pb:KR4h0156_WYG_018-12b>¶
碑碑斷字莫識金石亦己壊况非金石質萬事等幻影¶
感之三歎息¶
　　出洛陽城¶
輓輈上天津伊闕當我前連峰左右起奔走相後先古¶
来五嶽内嵩髙極中天儀刑正四表襟帶流三川河山¶
固王室豈直金城堅漢業此中興周都竟東遷壮游快¶
一覽遺跡悲千年頽垣舊誰築野蔓棲朝煙¶
　　題竹石小畫¶
<pb:KR4h0156_WYG_018-13a>¶
玉堂仙人松雲公寫竹正似石室翁雲林道人雖後出¶
往往落筆生秋風吳人好書仍好畫百年遺墨千金價¶
比来何處得此圖松雪雲林此其亞娟娟嫩玉纔數莖¶
煙梢雨葉縱復横洞庭寒骨沈水底鐵索下取蛟龍争¶
却憶江南舊池館筆牀棊局何蕭㪚一行作吏事便廢¶
十年不歸夢欲斷松雪子孫今幾人雲林弟子誰逼真¶
得歸故鄉儻相覓竹枝挂我頭上巾¶
　　銅梁縣¶
<pb:KR4h0156_WYG_018-13b>¶
銅梁縣庭公事少銅梁縣事官橋小上山下山石作街¶
街南街北人家好人家好農不好商婚男嫁女不出鄉¶
香芹煮羮飯有稲木棉紡絲衣有裳陳郎邀我青樽滿¶
情多己覺廻鞭嬾酒酣欲寫銅梁歌百錢買筆紫羅管¶
　　題李典儀雲東巻¶
母老今猶健兒行乆不歸一官淹白首萬里夢斑衣越¶
郡東溟濶秦闗西日微只将雙淚眼日日看雲飛¶
　　許州東屯雜詩(三首/)¶
<pb:KR4h0156_WYG_018-14a>¶
農功将築圃使者正行田車過聞牛鐸詩成墮馬鞭凉¶
風蘋末起落日樹頭員翻憶吳淞岸菱歌處處船¶
逺戍臨邉土生還落野屯時清無盜賊頭白有兒孫舂¶
稲霜餘粒移桑雨後根百年須飽煖此外復何言¶
丘園莽蕭瑟客子暮徘徊山是鈞州起河從鄭邑来衣¶
冠餘古墓歌舞只荒臺野哭誰家婦秋聲助爾哀¶
　　過嶠甸始見禾泥蠻數家有叟攜酒過水見土酋¶
　　飲道傍僕從皆飲酒盡乃行有作¶
<pb:KR4h0156_WYG_018-14b>¶
山斷邨纔見溪廻路忽迷販茶非土獠勸酒是禾泥碧¶
樹排雲直青秧插水齊欲忘鄉土念多事子規啼¶
　　晚至晉寜州¶
落日孤城小輕煙一水斜青山䝉氏嶮緑樹僰人家絶¶
塞無来鴈荒城有噪鴉多情此州尹勸酒說京華¶
　　寄弟并示婿¶
聞道南塘旱吾家正可憂不能供賦稅豈得免征求舊¶
宅荒苔雨先塋宿草秋急難須努力更與阿騏謀¶
<pb:KR4h0156_WYG_018-15a>¶
　　乳石詩(有序/)¶
　　　象賢奉常得異石於演樂堂典寳周翁識之云¶
　　　道州乳石也奉常欣然以詩見遺因賦詩荅奉¶
　　　常并呈長史且欲質諸典寳翁也¶
聞道山中乳窟多乳泉流出石為窠洞門到夜飛蝙蝠¶
驛路何年載槖駝野色忽㸔新㟝嶁水㾗猶認舊漩渦¶
豈無青髓香如飯老我黄塵奈爾何¶
　　使浙江發大梁水驛¶
<pb:KR4h0156_WYG_018-15b>¶
蔡河雪消春水生使者發船将逺行得還鄉里雖慰意¶
却念妻子難為情草薶金谷樓前路潮打錢塘江上城¶
南北登臨總懐古船中有酒且須傾¶
　　髙郵夜泊¶
城樓月色見觚稜城下官河夜欲氷返照疎林皆野燒¶
殘星别浦是船燈腐儒食禄曾無補倦客思家已不勝¶
春雨五湖煙水濶荷簔歸去下魚罾¶
　　和貝惟學登小孤山韻¶
<pb:KR4h0156_WYG_018-16a>¶
西来風浪湧金山人在鴻濛沆漭間大地小孤天柱石¶
長江第一海門闗鮫人夜泣珠成淚龍女晴梳翠作鬟¶
欲問靈巫報神語我行何日定東還¶
　　喜晴¶
夜雨朝晴喜欲狂西屯騎馬過東岡不妨逐兔争牽狗¶
切莫驅狼使牧羊野日孤營無細柳天風十月有枯桑¶
歸来又飲将軍酒一醉都令世慮忘¶
　　過趙州¶
<pb:KR4h0156_WYG_018-16b>¶
青山環抱水争流行盡雲州入趙州四野耕耘多樂嵗¶
諸蕃斥候不防秋過橋花竹前邨近入谷松蘿小寺幽¶
妻子誰能免相憶他鄉雖好莫淹留¶
　　嵩盟九日次井泉百户韻¶
天涯九日一登樓應是黄花笑白頭脫㡌不妨同醉倒¶
拂衣安得不歸休山盤晴谷深藏寺水縮寒溪淺露洲¶
上馬荒城向昏黒休教鼔角起邊愁¶
　　送魚課司使霍思誠赴京師¶
<pb:KR4h0156_WYG_018-17a>¶
三年官守滯蠻荒萬里羈魂度太行居有馬韉留客坐¶
食無魚鮓寄親嘗晴天梅樹常含霧臘月山花不受霜¶
辭滿得歸人共樂将詩送别意茫茫¶
　　送人致仕歸越¶
老臣殊荷聖恩寛詔許還家授㪚官賜杖未携鳩玉小¶
誥綾新織朶雲團西窗夜雨銷紅蠟東閣晴山擁畫欄¶
子去我留寜不媿鑑湖他日請黄冠¶
　　滇陽二月罌花盛開皆千葉紅者紫者白者微微¶
<pb:KR4h0156_WYG_018-17b>¶
　　帶紅者半紅者傅粉而紅者白膚而絳脣者丹衣¶
　　而素純者殷如染茜者一種具數色絶類麗春譜¶
　　之所云¶
鄯闡東風不作寒米囊花似夢中看珊瑚舊是王孫玦¶
瑪瑙猶疑内府盤嘶過華騮金匼匝飛来蛱蝶玉䦨干¶
瘴煙窟裏身今老春事傷心思萬端¶
　　晚至安寜¶
連然驛路馬曾諳落日行人思不堪地極九州銅柱北¶
<pb:KR4h0156_WYG_018-18a>¶
山蟠六詔鐵橋南湯池水底皆隂火鹽井煙中半夕嵐¶
廻首蓬莱天萬里忍教塵鬢白毿毿¶
　　自姚安出普淜¶
層闗飛鞚出寒雲萬木歸鴉亂夕曛山似蜻蛉川口合¶
路從鸚鵡嶺西分道傍築室新成市塞上屯田久駐軍¶
逺客誰無鄉土念悲笳吹動不堪聞¶
　　寉慶驛㑹吳人馮廣文閩人林稅使¶
馬蹄蹴遍隂厓雪直向居庸塞外行日落忽聞牛背笛¶
<pb:KR4h0156_WYG_018-18b>¶
川平始見寉州城秋風千里蓴絲滑暑雨三山荔子生¶
遷客相逢話鄉土天涯何限未歸情¶
　　送教授致仕歸金華¶
六十看山眼未昏草堂歸去卧煙邨朝廷己許乞骸骨¶
衣食未須憂子孫上馬天風吹蓆㡌落帆江月到柴門¶
羮芹炙背區區意他日難忘獻至尊¶
　　早發禄豐驛¶
驛樓燈火見西屯使者出門人語諠天寒馬渡此溪水¶
<pb:KR4h0156_WYG_018-19a>¶
月落雞鳴何處邨六詔山川皆郡縣百年身世任乾坤¶
若為看見梅花發忽亂鄉愁入故園¶
　　鄧洲驛¶
平岡走馬神摩洞荒驛聞雞鄧睒川丹壑洩雲朝翳日¶
玉泉隂火夜生煙一年殘厯愁来檢萬里新詩老去編¶
山水不殊人事異中原歸計正茫然¶
　　君山别業畫巻為王伯昂題¶
畫圗林壑起雲煙使者髙懐寄静便背郭真成浣花屋¶
<pb:KR4h0156_WYG_018-19b>¶
看山如坐洞庭船柴門黄葉鄰僧埽石徑蒼苔野鹿眠¶
如此故巢勞逺憶只應頭白是歸年¶
　　宿普安¶
漢婦良家子從軍嵗月多生来小兒女唱得僰人歌¶
　　江頭絶句¶
小樹香櫞子疎籬扁豆花人情悲異土物色似吾家¶
　　揚州¶
揚州城下是官河春雨春風自渌波欲問繁華舊時事¶
<pb:KR4h0156_WYG_018-20a>¶
太平遺老己無多¶
　　華隂駐馬橋¶
絶谷層闗路屈盤斜岡側嶂石㠝岏今朝駐馬橋頭立¶
華嶽三峯正面看¶
　茅大方(一首/)¶
　　　大方字希董泰興人洪武中為淮安府學教授¶
　　　擢秦府長史建文時官右副都御史靖難兵至¶
　　　死於難有希董集¶
<pb:KR4h0156_WYG_018-20b>¶
　　　(詩話希董集流傳未廣集中如萬山入漢秦關/險孤棧連雲蜀道難縱使火龍蟠地軸莫教鐵)¶
　　　(騎過天河花間鶯避春城仗林杪僧歸晚寺鐘/萬里不来青鳥使千年空老碧桃花皆佳句也)¶
　　塞門至銀州闗道中¶
銀州西下忽都河降卒東来唱舊歌星㪚諸營連斥候¶
雲屯萬里蔽沙陀自嗟出塞春光少誰道臨闗月色多¶
顧我鶴形非燕頷立功萬里定如何¶
　胡　閠(一首/)¶
　　　閠字松友鄱陽人舉秀才授都督府都事進經¶
<pb:KR4h0156_WYG_018-21a>¶
　　　厯建文中官右補闕陞大理少卿靖難師入不¶
　　　屈死¶
　　　(詩話長陵靖難受禍者莫慘於正學先生坐方/黨死者相傳八百七十三人其次黄太常坐累)¶
　　　(死者族子六十五人外戚三百八十人若胡大/理之死郡志稱其族棄市者二百十七人坐累)¶
　　　(死者數千人妻斃於獄有把與狗喫了之㫖載/奉天刑賞録不知何以若是慘毒有過於方黄)¶
　　　(者國史既没其實不可得而詳矣大理少與吳/孝輩講業長沙王吳芮祠中畫一松於壁題曰)¶
　　　(蒼虯出壑系之以詩太祖平陳友諒下饒州過/而見之喜甚問得其名及舉秀才入見帝曰此)¶
　　　(題詩鄱陽廟壁者邪因/令通籍不遺一善若此)¶
<pb:KR4h0156_WYG_018-21b>¶
　　題畫松¶
幽人無俗懐寫此蒼龍骨九天風雨来飛騰作神物¶
　劉　璟(一首/)¶
　　　璟字仲璟青田人基次子授閤門使尋為谷王¶
　　　府左長史靖難師入稱疾不起下詔獄自經死¶
　　　有易齋無隠二集¶
　　　(詩話冲璟為伯温仲子洪武辛未携兄子廌詣/闕帝命其襲父爵仲璟謝曰有先兄臣璉之子)¶
　　　(廌在不敢越禮乃設誾門使處之天台盧廷綱/稱其詩云酉酣落葦詞愈工命意不與常人同)¶
<pb:KR4h0156_WYG_018-22a>¶
　　　(清如氷甌玉盌貯緐露和如大廷清廟鳴絲桐/疾如黄河怒風巻濤浪麗如錦江秋水涵芙蓉)¶
　　　(譽之未/免過實)¶
　　龜峰春意¶
振䇿陟龜峰極目㪚煩襟攀蘿越巘㟧觀竒擁嶔岑氣¶
和濯柔荑景淑恱鳴禽澹薄白日輝游漾輕雲隂予情¶
亦何欲物理諒可尋芳菲三春意贔屭千年心持此較¶
貞脆因之寄知音¶
　髙遜志(八首/)¶
<pb:KR4h0156_WYG_018-22b>¶
　　　遜志字士敏蕭縣人徙居嘉興洪武初召脩元¶
　　　史入翰林為編脩累遷侍講學士建文時加太¶
　　　常寺少卿靖難後死永嘉山中有嗇菴遺稿(李/時)¶
　　　(逺云太常詩深純/典雅成一家言)¶
　　　(詩話髙季廸送唐處敬序云予世居吳北郭同/里友善者惟王止仲一人十餘年来徐㓜文自)¶
　　　(毘陵髙士敏自河南唐處敬自㑹稽余唐卿自/永嘉張来儀自潯陽各以故来居吳而皆與予)¶
　　　(鄰於是北郭之文物遂盛矣是北郭十友其初/士敏處敬與焉其後徙居檇李是以季廸懐十)¶
　　　(友詩不及也太常之死傳聞異辭革除遺事及/吾學編皆云靖難師起存没無攷劉琳拊膝録)¶
<pb:KR4h0156_WYG_018-23a>¶
　　　(謂盛庸兵敗自經柳瑛嘉興府志謂卒於官趙/太守瀛撰嘉興府志稱太常卒諡文忠彭比部)¶
　　　(輅亦云未知何據亡友蒋之翹楚穉嘗出其族/譜有逺祖競仕讓皇帝為文淵閣侍書實太常)¶
　　　(弟子有祭太常文其畧云嵗在壬午九月晦吾/師士敏髙先生卒師以國破家亡遁影東甌鴈)¶
　　　(蕩山中頽齡疾苦僕從竄逸隻影自矢為西山/餓夫天假之合小子競亦以未死之身来偷息)¶
　　　(於此相對若夢寐涙涔涔下侍吾師僅五十日/吾師竟長逝就瞑之頃指畫恨字既而曰復何)¶
　　　(恨復何恨者正吾師泣血椎心萬古耿耿之長/恨也競窮途無以成禮林有巨木遭伐其腹枵)¶
　　　(然乞諸樵叟歛而薶之芙蓉峰北嗚呼天降喪/亂蕭墻禍起君國殄瘁臣所當死博浪無椎環)¶
　　　(柱失匕遁跡空山潔身以竢邂逅之間師師弟/弟命之窮兮師疾不起為營一坏山崖水涘杖)¶
<pb:KR4h0156_WYG_018-23b>¶
　　　(履莫追涕泗曷己然則金川門師入之後太常/自潔其身逺遯未嘗卒于官其詩有云生死尚)¶
　　　(無懾寵辱何足驚葢矢之有素矣後人選詩據/崔林集云太常作周尊師傳後題洪武三十五)¶
　　　(年嵗次壬午春正月初吉前吏部侍郎太史河/南髙遜志又祈南詩後書云河南髙遜志大明)¶
　　　(洪武吏部侍郎因疑革除之後不署建文職官/故稱洪武第壬午正月靖難師尚未渡江譲皇)¶
　　　(帝猶在位豈有預書洪武三十五年之事乎攷/革除之命是年七月始下則二書題名葢出於)¶
　　　(道士未足依據也嗇菴遺稿詩文各/一巻太常十世孫佑釲博米成編)¶
　　兵後南湖宴集分韻得可字¶
皇風遘中否微命亦遷播豈謂托喬林依然駭烽火前¶
<pb:KR4h0156_WYG_018-24a>¶
年奔山壑去年匿檣舵妻兒怖欲死崩憂不知我頼此¶
干城將揮戈挽日墮趙佗既稱王天子詔曰可人能閉¶
殺機三光自寜妥湖波瑩宵鑑芙蓉顫秋朶且共醉明¶
月狂吟莫還舸¶
　　荅徐以文(金俊民云以文名用章上虞人有詩見/魏仲逺敦交集或刻作徐㓜文誤也)¶
我本不羈士少年慕逺遊結交盡豪侠英風邈難儔浩¶
然志四海壟斷非所求羣雄亂天紀誓将除國讎驅馬¶
向京邑道路阻且脩曠望空嘆息失計成淹留時哉茍¶
<pb:KR4h0156_WYG_018-24b>¶
未㑹白璧寕暗投恥同五鼎食笑視千金裘袁絲尚游¶
侠枚皋事俳優知己竟不遇行藏誰與謀芳時忽徂謝¶
冉冉春復秋人生乆羈旅豈不懐故丘放歌吳門市洗¶
耳長江流雖然不得意嘗為蒼生憂心隨去鴈逺目送¶
孤雲愁夫子經世士雖竒不見収何如共脱屣速駕凌¶
滄洲¶
　　題燕文貴秋山蕭寺圗¶
野性樂山水㕓居違素心蕭然困疲役胡能遂幽尋恒¶
<pb:KR4h0156_WYG_018-25a>¶
思愜所適勝㮣恣登臨秋清景尤曠蒼翠列遥岑霜餘¶
委蔓草孤秀愛雲林畸人寡諧俗結宇丹崖隂浮念不¶
煩遣寂寞契冲襟况復邇蕭寺禪誦有遺音簞瓢足自¶
老簮組知難任披圖憶所厯閲嵗兹已深景物匪殊昔¶
但傷華髪侵何當脫塵躅歸休期自今¶
　　燕穆之楚江秋曉圖¶
曨曨曙光啟渺渺楓江白天空爽氣清露滴千峰碧微¶
茫雲夢渚迢遞潯陽宅五柳髙且疎涼風起蕭瑟河漢¶
<pb:KR4h0156_WYG_018-25b>¶
縱復橫分明見秋色翩然鶴夢醒孤舟正携客¶
　　適興¶
神理固莫測闔闢無時停萬物盈兩間森然咸委形榮¶
悴從大化胡為勞其生悠悠念往時飛空如流星先哲¶
邈難逮撫已空無成嚴霜被中園蔓草猶青青晨夕自¶
㳺目亦足陶吾情¶
　　龍江紀事¶
避地龍江上扁舟似杜陵流離心欲折漂泊力難勝水¶
<pb:KR4h0156_WYG_018-26a>¶
落横魚罟林疎見寺燈窮塗何所託猶喜耦良朋¶
　　題盧元佐所藏江山圖¶
結茆曾住白雲間游宦多年客未還開巻偶然鄉思動¶
數峯渾似鄂州山¶
　　題陶淵明像¶
玉山頽矣葛巾偏老僕扶持步不前莫道先生渾不醒¶
醉中猶記義熈年¶
　蔣　兢(一首/)¶
<pb:KR4h0156_WYG_018-26b>¶
　　　兢字維敬自宜興徙嘉興建文初舉人才授文¶
　　　淵閣侍書¶
　　　(詩話建文諸臣自吾學編名山藏副書史待史/竊史㮣而外黄佐有革除遺事髙璧有幽光録)¶
　　　(袁祥有建文私紀陳洪謨有革除編年許相卿/有革朝志陸時中有建文逸史姜清有祕史王)¶
　　　(㑹有野史袁褧有奉天刑賞録劉琳有拊膝録/屠叔方有朝野彚編宋端儀有革除録朱睦&KR2417;)¶
　　　(有遜國紀林塾有革除史補郁㐮有革除遺忠/録杜思有革朝遺忠録鄭應旂有革朝遺忠列)¶
　　　(傳張朝瑞有忠節録攷誤徐即登有建文諸臣/録焦竑有遜國忠節録汪宗伊有表忠録趙士)¶
　　　(詰有建文年譜趙啟元有遜國續鈔錢士升有/遜國逸書陳仁錫有壬午書朱鷺有建文書法)¶
<pb:KR4h0156_WYG_018-27a>¶
　　　(擬劉廷鑾有遜國之際月表曹參芳有乾坤正/氣紀周鑣有遜國忠紀周逺令有譲皇帝夲紀)¶
　　　(髙世豐有盡心録以及奉天靖難記建文事迹/建文君臣逸事革除漫録革除紀遺遜國臣紀)¶
　　　(羣忠事畧就義編紀述者不為不多矣然類皆/惑於從亡致身二録舉凡河西傭東湖樵夫雪)¶
　　　(菴僧補鍋匠一一以姓名實之而吾鄉若姚侍/御瑄以姦黨誅籍見成祖實録顧諸書反不及)¶
　　　(焉又北平所司州縣官以靖難師起棄職逺避/有朱寜等二百一十九人寜亦未有登載者至)¶
　　　(於侍書之葬其師則諸公所未及知也予嘗面/請學使者以程公本立姚公瑄楊公任髙公遜)¶
　　　(志建四忠祠於嘉興而以侍書配食於髙公之/右學使者諾而不果行也世有主持風教者表)¶
　　　(忠之典冀吾黨/君子留意焉)¶
<pb:KR4h0156_WYG_018-27b>¶
　　長相思¶
長相思江悠悠洞庭木落三湘秋夢中不識别時路九¶
疑雲黯蒼桐樹翠華南去不復還雙蛾灑淚愁空山五¶
十哀絃雛鳳語鷓鴣啼處斑斑雨長相思思轉深請以¶
白玉璞琢出相思心三湘之深東入海相思之心終不¶
改¶
　鄭　桓(五首/)¶
　　　桓字居貞歙人洪武中舉明經官至河南左參¶
<pb:KR4h0156_WYG_018-28a>¶
　　　政永樂初坐方黨死有閩南關隴歸来檜庭諸¶
　　　稿¶
　　　(詩話侯城取友於林公輔鄭居貞最親故其詩/云雄文不見林公輔病眼荒荒何處開又云毎)¶
　　　(懐樗㪚鄭司戸喜看杞梓作孫枝又云林鄭為/文學我家波瀾議論濶無涯又送居貞入成都)¶
　　　(詩云兩生萬里来講道慰寂寞寜知事多忤重/使欲離索林也前嵗歸重来忘曩約鄭子今復)¶
　　　(去南行踰巘㟧疑經待同勘蕪史期共削相須/左右肱理勢不可各金門盛才彦徳星耀井絡)¶
　　　(翽翽白鳳羣豈復少一鶴葢居貞有翩翩紫鳳/雛一篇贈侯城行故答及之也遣意詩云相對)¶
　　　(靡俗言共譚止書詩遐情或深契歡笑同解頤/於心有至樂天地亦可遺贈别詩云丈夫平生)¶
<pb:KR4h0156_WYG_018-28b>¶
　　　(懐豈惟安其身則以古道相朂矣侯城遇林鄭/殆弟子而兼朋友者居貞坐方黨死於南京其)¶
　　　(餘弟子未至作𤓰蔓抄也鄭詩傳者無㡬林尤/罕見曩在都日梁溪顧染汾典籍得其手抄文)¶
　　　(集塗乙尚存尋歸之崐山徐氏傳是樓惜未及/謄其副至今耿耿於懐侯城髙弟惟王叔豐最)¶
　　　(傳誦集中感舊詩有云杯酒論心有幾人天台/張榖舊相親精通八法楊文遇諳誦五經陳用)¶
　　　(中立言温粹懐陳采肆筆縱横憶鮑岡寫懐有/云伯尚庭前傾竹葉用中宅畔㸔梅花假有好)¶
　　　(事者為之著録以之配食/於木末祠中亦勝舉也)¶
　　植檜(有序/)¶
　　　河南政府有古檜十二株蒼翠特立有古君子¶
<pb:KR4h0156_WYG_018-29a>¶
　　　之操焉其一勢日偃側懼其乆而益欹也乃啟¶
　　　其培而扶植之噫孰謂人心之偏不可正邪詩¶
　　　以詠之¶
鬱鬱堂前檜清隂芘長廊靈根蟠厚地直榦凌穹蒼雨¶
露相沫濡雲氣時飛揚如何一欹側衆中不成行爾性¶
本孤直胡為若傍徨得非失培䕶毋乃風雨傷一朝為¶
扶植老氣猶昂藏矯矯蚪龍逸翩翩鸞鳳翔物性尚可¶
治人心寜自戕凌霄聳髙節嵗寒矢勿忘大哉棟梁具¶
<pb:KR4h0156_WYG_018-29b>¶
期爾薦明堂¶
　　洪武癸亥春以公事出㑹寜北境(四首/)¶
答納城邊春水生百花原上骨縱横荒郊露宿不成寐¶
一夜大風吹到明¶
雪山髙聳入青雲下有黄河一帶分粉堞數家髙作塞¶
忽驚十百動成羣¶
沙蔥野韮隨時采蘆酒黄牛取次嘗萬里驅馳闗塞外¶
忽驚風物憶江鄉¶
<pb:KR4h0156_WYG_018-30a>¶
荒原人家今少存好田多是官軍屯前山遥見黑城子¶
渇飲不知河水渾¶
　林　右(一首/)¶
　　　右字公輔臨海人洪武間中書舍人進春坊大¶
　　　學士輔導皇太孫以事謫中都教授挂冠歸有¶
　　　林公集¶
　　題植芳堂¶
雅心慕幽潔蒔芳此堂隂端居寡俗好庶得觀物心菀¶
<pb:KR4h0156_WYG_018-30b>¶
彼徑寸苖弱質恐不任靈雨及時降春榮萋以森晨興¶
荷吾鉏逍遥步前林俟時冀采采敢使蕪穢侵靈均世¶
云逺髙蹤邈難尋興言遺逺者媿匪瑶華音¶
　葉見泰(一首/)¶
　　　見泰字夷仲臨海人刑部主事有蘭莊集¶
　　　(詩話夷仲侯城之友其贈侯城詩云我友方濟/寜有子方希直而侯城集中有祭葉主事文云)¶
　　　(昔我先公與公最懽我為童穉輙觀公文謂公/名人非我敢見乃辱愛知不我愚賤譽我勉我)¶
　　　(待以友朋再薦而起實忝同徴舟行千里連床/接膝飛觴賦詩樂意横溢葢論交在紀羣之間)¶
<pb:KR4h0156_WYG_018-31a>¶
　　　(者/也)¶
　　蘭莊¶
霜風薄林泉衡門迹如埽頼有楚畹花相看慰幽抱芬¶
芳發懐袖落日思逺道逺道不可遺嵗宴徒自好¶
　許　繼(一首/)¶
　　　繼字士脩寜海人洪武中台州儒學訓導有觀¶
　　　樂生集(方希直云士脩詩清雅俊潔出乎天趣/詞脩而不浮意凝而不窒言暢而㫖深)¶
　　　(髙妙處有魏晉人格/韻非近世詩人所及)¶
<pb:KR4h0156_WYG_018-31b>¶
　　　(詩話士脩自號觀樂生賦詩九章其言曰天地/間物物可樂也况垂象成形之大者乎塵土憂)¶
　　　(勞亦人自為耳静以觀之取其寓於目而樂於/心者為觀樂九詠九者何青天也白雲也初日)¶
　　　(也霽月也丹霞也滄海也逺山也澄淵也古書/也侯城為之作傳其卒也又為之作銘稱為篤)¶
　　　(志尚徳之友而曰君言必出乎正動必由乎禮/趨舍取予咸則乎古之君子而無所苟其精思)¶
　　　(學力以求道徳性命之藴汲汲若或失之而有/得乎心沛然以樂不以貧賤憂患惑其志予取)¶
　　　(友二十年所交海内知名之士甚衆考其所存/莫有類吾士脩者其心恱而推服之若是士脩)¶
　　　(夜坐詩云不意片楮間乃見古人心自道詩/云聖言久彌宣有求即可得皆守道之言也)¶
　　述懐寄脩徳¶
<pb:KR4h0156_WYG_018-32a>¶
昔遊登四明囬望天台峰蒼茫見逺色積翠浮遥空維¶
時凝雪霽萬里来天風想像瓊臺觀杳在丹崖中真源¶
隔迷塗曠絶不可通煙蘿冷秋月夜雨鳴梧桐夢寐發¶
幽感徒嗟塵累䝉王子吹笙侣髙情亮誰同清言契夙¶
心奮䇿得所從振衣石梁上思躡飛仙踪佳遊復我愆¶
有懐鬱忡忡猶憐雙飛鶴来候巖前松¶
　郭　鈺(一首/)¶
　　　鈺字景南營國第八子贈定㐮伯¶
<pb:KR4h0156_WYG_018-32b>¶
　　　(詩話景南最為方正學所器有對雨寄正學詩/云小齋頗幽僻窗扉亦豐敞新槐簷上緑細草)¶
　　　(階下長寂無人事喧但爱雨聲響緬思/同心人吟懐共清賞亦復具韋左司體)¶
　　夜坐¶
庭虚初月上樹響微風入棲鴉聽猶驚流螢墮還拾沈¶
沈寒漏緩隠隠餘鐘急坐乆不知疲衣凉露吹濕¶
　王　紳(一首/)¶
　　　紳字仲縉義烏人待制褘之子官國子博士有¶
　　　繼志齋集¶
<pb:KR4h0156_WYG_018-33a>¶
　　題墨竹¶
瀟湘江上暮雲迷落日無人翠羽低檥櫂黄陵廟前宿¶
一篷春雨鷓鴣啼¶
　唐之淳(六首/)¶
　　　之淳字愚士以字行紹興山隂人應奉肅之子¶
　　　建文初用薦為翰林侍讀有萍居稿(王元羙云/侍讀清麗)¶
　　　(足稱奕/世之美)¶
　　　(詩話萍居亦正學好友正學稱其孝行謂君父/應奉謫死臨濠君辛勤跋履奉喪歸葬追求父)¶
<pb:KR4h0156_WYG_018-33b>¶
　　　(平生題詠荒郵敗壁髙崖㫁石之間纂録収拾/如獲金璧時時伏讀凄切動人然則應奉所存)¶
　　　(丹崖集皆出其子所緝也建文三年命舉文學/之士撰鑑戒録正學實薦之召至即拜侍讀同)¶
　　　(事纂脩是年閏月即病死元津街官舍葢正學/之友若夷仲士脩仲縉皆先正學而亡故皆不)¶
　　　(及於黨禍也萍居詩流傳特寡聞松陵一故家/有鈔本亟往購之己轉付新安質庫不可得矣)¶
　　禹廟¶
昔在帝堯時洪水㴞天流鯀功既不竟微禹吾其憂禹¶
敷下土方乃至於南州維南有㑹稽玉帛朝諸侯少康¶
封庶子衣冠閟山丘遂令築祠宫俎豆巖之幽云何末¶
<pb:KR4h0156_WYG_018-34a>¶
代下有穴肆探求明明太史公秉筆欺吾儔豈知大聖¶
人天地同去留厥言在洪範箕子授成周衣裳食息際¶
莫匪䝉靈庥皇皇古叢祠祀典明且脩空梁詭龍變亦¶
足為神羞¶
　　秦望山¶
秦鹿未云失龍駕此遐廵茫茫三神山虎視欲来賔時¶
維四海内孰不讎狂秦睽睽千萬目相顧不及晨尚采¶
不死藥樓船訪仙真意欲世無儒一身當萬春遂令徐¶
<pb:KR4h0156_WYG_018-34b>¶
福輩奔走空辛勤有之諒莫至况乃無其人兹山幾春¶
秋草木被音塵上有李斯碑磨滅無復存下有神禹陵¶
佳氣日氤氲過者同歎息仁暴固殊倫¶
　　柯亭¶
蔡子横笛處名存音則亡常時亭上人念此一慨慷悄¶
然官塗㢠雜樹夹疎篁先秋氣己襲颯爽若含霜漁樵¶
夜各歸月出斗有芒微雲翳河漢龍火干正陽狐狸草¶
中號熠燿乂宵行龜亡鳯不至何以慰軒皇我有嶰竹¶
<pb:KR4h0156_WYG_018-35a>¶
枝頗復諧宫商藏之五百秋正氣慘不揚天地所愛惜¶
神人共嗟傷但願起九泉從子返虞唐¶
　　嚴子陵墓¶
昊天厭新亂炎劉噓復然天子吾故人不事何其賢維¶
此一坏土體魄之所存清風激巖谷勁氣出蕭蘭中有¶
髙空雲日夕相盤旋化為千尺蚪下飲清泠淵為霖既¶
靡試翻身入長煙我見重再拜毛髪凛冲冠緬懐東京¶
日惕然思執鞭¶
<pb:KR4h0156_WYG_018-35b>¶
　　石鼓詩(有序/)¶
　　　洪武丁卯秋九月余在燕城觀石鼓因賦四十¶
　　　韻己巳三月鄉友趙撝謙氏持墨本来京師俾¶
　　　余録諸巻尾¶
郡學舊辟雍中有岐陽鼓古今所聞十左右各惟五離¶
離大星隕兀兀壊雲補纍纍營竈減落落陳沙聚質若¶
切𤣥玉制若覆冷釜氣若鎔五金文若斷釵股孤峰割¶
秋瘦千葩耀春嫵森嚴列戈矛爾雅冠章甫厓水溜静¶
<pb:KR4h0156_WYG_018-36a>¶
懸海暖浪掀舞摧輈半折軸敗舫或遺艣小龍彭蠡歸¶
大鵬扶揺舉斷苔明碎錦古墨漬潤礎思昔委秦郊雷¶
電驚草莾来牛礪其角鑿臼加以杵幸今依黌宫星日¶
照廊廡圭璧遜其儀俎豆與之伍脫非天意憐或是神¶
明祜深檐白晝永老屋翔鸞翥晴連畫㦸隂冷濕宫牆¶
雨諸生獲講解髦士資訓詁啟鑰煩豎閽搨本利商賈¶
韋辭表姬周韓語懐李杜雄章迭鏗鍧遺恨寄酸楚紛¶
紜歐蘓作詰屈薛鄭譜稱評雖靡定仿像詎非古鯫生¶
<pb:KR4h0156_WYG_018-36b>¶
千載下匏繫三江滸神徒馳周南足不出城府適從遼¶
碣役遂作幽燕旅平生慕竒聞一日獲嘉覩初臨色愈¶
莊欲狎氣斯沮如親至東都揖譲申與甫如親與田獵¶
摶攫兕與虎如虚藜莧腹烹太牢肥羜如洗蜩蟬耳聆¶
笙磬柷敔羈秋破昏懵喜氣浃眉宇時維躔夀星嵗甲¶
在彊圍天寒號鴟梟城荒茂禾黍宗周本余懐覧古亦¶
天與摩挲重圗訓䠞蹜媿庠序聊陳曹鄶風式繼韓韋¶
武¶
<pb:KR4h0156_WYG_018-37a>¶
　　和答孟熙見寄之作¶
少小承家學荏苒閲三紀譬之田舎兒所習惟耒耜力¶
耕不逢年餒也亦足恥朝英既己萎夕秀曷可恃忽枉¶
同志人妍辭寄深㫖展誦累宿昔反覆悲復喜逹生固¶
通人俟命則君子為山由簣升斲車自輪始勉矣期共¶
臻報徳媿無侣¶
　袁　凱(十九首/)¶
　　　凱字景文松江華亭人洪武中徴拜御史以病¶
<pb:KR4h0156_WYG_018-37b>¶
　　　免歸有在野集(張汝弼云景文渾厚含蓄逺逼/盛唐  陸子淵云凱詩專學杜)¶
　　　(云陸子淵云海叟詩國初未見其比最李獻吉/  海叟詩法子美集中詩白燕最下  傳諸髙)¶
　　　(者顧不傳叟何仲黙云我朝諸名家集多不稱/鄙意獨海  較長叟歌行法杜古作不盡是要)¶
　　　(其取法必自漢魏以来者葢具體而未大耳燕/徐子元云景文師法少陵格調髙雅奚止白)¶
　　　(陵莫子良云景文志窮騷雅力挽頽靡詩非少/  不道是乃得其髓不獨咀其華領其神不獨)¶
　　　(標其格讀在野集寥寥數簡令人有一唱三歎/之思焉  王元美云袁景文如師手鳴琴流麗)¶
　　　(有情髙山尚逺骨胡元瑞云仲黙於國初詩特/推海叟其詩氣  出髙楊上才情弗如也  何)¶
　　　(元朗云袁景文古詩學選近體宗杜格調最正/  顧𤣥言云景文才情道㧞往往有竒語  俞)¶
<pb:KR4h0156_WYG_018-38a>¶
　　　(汝成云誦海叟詩知為恬澹先機之士縱蒋仲/舒云景文如兒鷹試風雖未長成己自  快又)¶
　　　(云雖未登大雅之堂實已超宋人之乗道程孟/陽云海叟詩氣骨髙妙絶去雕餙天然  貌即)¶
　　　(之泠然自宋元来學杜未有如叟之自然者叟/陳卧子云海叟亦能作俊語  李舒章云海)¶
　　　(如三吳解事子弟頗有游涉未登堂奥體宋轅/文云景文秀不及季廸健不及伯温而  格荘)¶
　　　(雅時見逸思故獨/為仲黙所推許)¶
　　　(詩話媯蜼子斥楊鐵崖為文妖惟詩亦然雖才/情横逸而習氣太深沿其𣲖者髙則温岐李賀)¶
　　　(下或雜以宋詞元曲孟載子髙皆所不免獨海/叟純以清空之調行之洵不易得然合諸體觀)¶
　　　(之則不及季廸伯温尚逺何仲黙推為國初之/冠似非篤論也世傳海叟賦楊白花有䜛之者)¶
<pb:KR4h0156_WYG_018-38b>¶
　　　(曰欲種楊樹於深宫捋蒔花萼於何地海叟聞/之逐佯狂騎烏犍杖木笛行九峰山泖間徴典)¶
　　　(郡校不起對使者歌月兒髙一曲是又河西傭/補鍋匠之亞矣海叟居松江府治東門外崇禎)¶
　　　(末單麻城恂即其址構白燕菴李舍人待問書/聫於柱云春風燕子依然入大海鰻魚不可尋)¶
　　　(相傳孝陵有言東海走却大鰻魚何處尋得為/海叟而發也恂字狷菴庚辰進士以詩文名待)¶
　　　(問字存我癸未進/士精書法死於難)¶
　　楊白花¶
楊白花飛入深宫裏宛轉房櫳間誰能復禁爾胡為髙¶
飛渡江水江水在天涯楊花去不歸安得楊花作楊樹¶
<pb:KR4h0156_WYG_018-39a>¶
種向深宫飛不去(陳卧子云/感慨深長)¶
　　書北山精舍壁¶
夙昔慕幽曠中年值奔走及兹始知返顧己成皓首兹¶
為山水選風氣固深厚崒嵂皆巘㟧緜邈盡林藪清泉¶
瀉幽磴白雪被層阜既多緇錫流况有耕釣叟初心己¶
云恊雅言得兼受始来疎梅墮復此山櫻剖庶幾去日¶
遲誰謂行當乆揮手謝朋侣吾將寄衰朽(陳卧子云清/慗之作其源)¶
(出於/王粲)¶
<pb:KR4h0156_WYG_018-39b>¶
　　馬氏西園宴别吳進士善卿¶
竹隂連水屋荷氣集池臺南國佳人在西園髙宴開好¶
風因樹起新月渡河来别後江潭上離腸日九廻¶
　　送李髙士歸荆州¶
南京髙宴罷西土遂言歸江路猶殘雨荆門正落暉蓬¶
生仲蔚宅秋入老莱衣明發思君處蕭條鴻鴈飛¶
　　送任李二髙士歸越¶
老去任公子重来李少君仙凡初不逺江海自離羣水¶
<pb:KR4h0156_WYG_018-40a>¶
遶吳宫樹山連禹穴雲汀洲有長笛日暮不堪聞¶
　　邨居懐京下一二友生¶
罷職非能吏歸田即老農有詩聊度日無字可書空白¶
髪將誰念黄粱且自舂故交能問訊家在五湖東¶
　　思歸簡嚴八¶
天髙風正急鴻鴈傍人飛江外無来使淮南盡擣衣悲¶
歌聊當泣逺望亦同歸為報嚴夫子滄洲與願違¶
　　春園¶
<pb:KR4h0156_WYG_018-40b>¶
春園江水上江霧日昏昏沙暖長垂釣花深不閉門家¶
童鉏隴麥野客共盤飱衰老仍耽酒經年嬾出邨¶
　　懐王道士¶
宣城王道士愛著芰荷衣一自清江别三年白鴈飛酒¶
徒隨處有冗客向来稀最憶青城夜狂歌不肯歸¶
　　登浦上閣¶
髙閣春波上登臨獨愴然故鄉從此去久客未言旋花¶
好誰家屋帆輕何郡船朝来有微雨應灑郭西田¶
<pb:KR4h0156_WYG_018-41a>¶
　　泗上書懐¶
為客山川逺封侯嵗月遲後生方爾汝吾輩復馳驅豈¶
是逢迎倦深知氣力衰還将歸老意先報海鷗知¶
　　客中除夜¶
今夕為何夕他鄉說故鄉看人兒女大為客嵗年長戎¶
馬無休歇闗山正渺茫一杯柏葉酒未敵涙千行¶
　　京師得家書¶
江水三千里家書十五行行行無别語只道早還鄉¶
<pb:KR4h0156_WYG_018-41b>¶
　　無題¶
門外青青草今年更覺深前時玉釵墮侍婢不能尋¶
　　淮西夜生¶
蕭蕭風雨滿闗河酒盡西樓聽鴈過莫怪行人頭白盡¶
異鄉秋色不勝多(吳明卿云/悲惋欲涕)¶
　　客中夜坐¶
落葉蕭蕭江水長故園歸路更茫茫一聲新鴈三更雨¶
何處行人不斷腸¶
<pb:KR4h0156_WYG_018-42a>¶
　　淮東逢張十二信¶
少年追逐共西東吳邁文章馬亮弓一自干戈零落後¶
白頭淮海獨相逢(李時逺云唐調脉程孟陽云似乎率/易然是老杜法    李舒章云似子)¶
(美存没口號如米子蓉/云學杜不當  是邪)¶
　　寄三江王六秀才¶
滄洲荷屋晚秋時橘柚青黄滿戸垂安得扁舟趁潮去¶
醉㸔江雨㪚輕絲¶
　　題蘓李泣别圗¶
<pb:KR4h0156_WYG_018-42b>¶
上林木落鴈南飛萬里蕭條使節歸猶有交情兩行涙¶
西風吹上漢臣衣(王元羙云頗見風雅陳李時逺云鎔/詞鑄意妙絶無比    卧子云不减)¶
(李/益)¶
　漏　瑜(一首/)¶
　　　瑜字叔瑜一字大美别號越南㑹稽人革除間¶
　　　河南道監察御史有石軒集(張園貞云大美寓/居烏墩烏青九老)¶
　　　(其一/也)¶
　　　(詩話侍御潜迹江湖締交耆舊宣徳中在烏墩/為九老之㑹時趙嶬伯髙年九十一吳焕汝文)¶
<pb:KR4h0156_WYG_018-43a>¶
　　　(年九十趙岐伯通年八十九孫孟吉兆禎唐其/諒年八十五水宗逹朝宗年八十二叔瑜與壺)¶
　　　(敏中行錢郁耀宇皆八十餘時人有詩紀其事/云景廹桑榆盡日閒更邀同志效香山尋常樽)¶
　　　(酒頻酬勸適意林泉任往還心逺自忘塵世事/年來不鎻利名關莫言九老非前比養得天和)¶
　　　(總一般流傳以為佳話嶬宋安定郡王後洪武/中官鑾儀司序班岐安康郡王後孟吉革除間)¶
　　　(太常博士其諒革除間以文史院出署天長丞/郁湖廣石門知縣嶬煥孟吉敏皆烏墩人岐青)¶
　　　(鎮人宗逹吳江人其諒鳳陽人郁臨安人敏好/乗舟玩水時號浮瀾先生著有竹松集煥有怡)¶
　　　(安集烏墩一曰烏戍亦曰烏鎮又曰烏陀青鎮/即青墩也萬厯中扶溝何出光撰蘭臺法鑒録)¶
　　　(凡任御史者書其名系獨不載叔/瑜殆以革除間任舊籍去之故爾)¶
<pb:KR4h0156_WYG_018-43b>¶
　　明妃怨¶
萬里黄雲塞草枯琵琶無語月明孤玉闗回望将軍寨¶
錦帳氍毹夜博盧¶
　龔　詡(二首/)¶
　　　詡字大章崑山人父詧洪武給事中戍五開死¶
　　　勾詡補伍守金川門靖難師入變姓名王大章¶
　　　遁歸更二十餘年禁稍解賣藥授徒周忱撫江¶
　　　南薦為學官不赴既卒門人私諡曰安節先生¶
<pb:KR4h0156_WYG_018-44a>¶
　　　有野古集¶
　　為彦中題畫¶
青山之青如佛頭白雲化作寒泉流世間塵土飛不到¶
眼中景物俱清幽若人自是好静者豈非五柳先生儔¶
毎託琴尊寫髙興脫屣樂從魚鳥遊却笑時人苦不達¶
漏盡鐘鳴猶未休君不見小虞塘西玉峰下一菴已遂¶
吾菟裘共論心事肯相過斗酒當為山妻謀¶
　　竹枝歌¶
<pb:KR4h0156_WYG_018-44b>¶
朝見浮雲飛出山暮見浮雲飛入山浮雲自是無心物¶
郎既有心何不還¶
　魏　澤(一首/)¶
　　　澤字彦恩溧水人刑部尚書靖難後謫寜海典¶
　　　史¶
　　過侯城里¶
筍輿衝雨過侯城撫景悽然感慨生黄鳥向人空百囀¶
清猿墮淚只三聲山中自可全髙節天下難居是盛名¶
<pb:KR4h0156_WYG_018-45a>¶
却憶令威千載後重歸華表不勝情¶
　袁敬所(一首/)¶
　　　敬所不知其名靖難後流寓常山之松嶺酒酣¶
　　　書五柳圖詩擲筆悲吟繼以濺涙有江右布商¶
　　　見之曰此吾鄉某編脩何為在此敬所趨掩其¶
　　　口不顧而去¶
　　題淵明五柳圗¶
藜杖芒鞵白布裘山中甲子自春秋呼兒檢㸃門前柳¶
<pb:KR4h0156_WYG_018-45b>¶
莫遣飛花過石頭¶
　¶
　¶
　¶
　¶
　¶
　¶
　明詩綜巻十八¶
