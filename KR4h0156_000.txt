# -*- mode: mandoku-view; -*-
#+TITLE: 明詩綜
#+DATE: 2015-08-25 00:43:06.367332
#+PROPERTY: ID KR4h0156
#+PROPERTY: BASEEDITION WYG    
#+PROPERTY: JUAN 提要
<pb:KR4h0156_WYG_000-1a>¶
欽定四庫全書　　　　　集部八¶
　明詩綜　　　　　　　　總集類¶
　　提要¶
　　　　(臣/)等謹案明詩綜一百巻¶
　　　國朝朱彞尊編彞尊有經義考已著録明之詩¶
　　　　派始終三變洪武開國之初人心渾朴一洗¶
　　　　元季之綺靡作者各抒所長無門户異同之¶
　　　　見永樂以迄化治沿三楊臺閣之體務以舂¶
<pb:KR4h0156_WYG_000-1b>¶
　　　　容和雅歌詠太平其弊也冗沓膚廓萬喙一¶
　　　　音形模徒具興象不存是以正徳嘉靖隆慶¶
　　　　之間李夢陽何景明等崛起於前李攀龍王¶
　　　　世貞等奮發於後以復古之説遞相唱和導¶
　　　　天下無讀唐以後書天下嚮應文體一新七¶
　　　　子之名遂竟奪長沙之壇坫漸久而摹擬剽¶
　　　　竊百弊俱生厭故趨新别開蹊徑萬厯以後¶
　　　　公安倡䜟詭之音竟陵標幽冷之趣么弦側¶
<pb:KR4h0156_WYG_000-2a>¶
　　　　調嘈囋爭鳴佻巧蕩乎人心哀思闗乎國運¶
　　　　而明社亦於是乎屋矣大抵二百七十年中¶
　　　　主盟者遞相盛衰偏祖者互相左右諸家選¶
　　　　本亦遂皆堅持畛域各尊所聞至錢謙益列¶
　　　　朝詩集出以記醜言偽之才濟以黨同伐異¶
　　　　之見逞其恩怨顛倒是非黒白混淆無復公¶
　　　　論彞尊因衆情之弗協乃編纂此書以糾其¶
　　　　謬每人皆畧叙始末不横牽他事巧肆譏彈¶
<pb:KR4h0156_WYG_000-2b>¶
　　　　里貫之下各備載諸家評論而以所作靜志¶
　　　　居詩話附於後雖隆萬以後所收未免稍繁¶
　　　　然世逺者篇章易佚時近者部帙多存當亦¶
　　　　隨所見聞不盡出於標榜其所評品亦頗持¶
　　　　平於舊人私憎私愛之談往往多所匡正六¶
　　　　七十年以來謙益之書巳澌滅無遺而彞尊¶
　　　　此編獨為詩家所傳誦亦人心彞秉之公有¶
　　　　不知其然而然者矣乾隆四十六年四月恭¶
<pb:KR4h0156_WYG_000-3a>¶
　　　　　校上¶
　　　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　　　　總　校　官(臣/)陸　費　墀¶
