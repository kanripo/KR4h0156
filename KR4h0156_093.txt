# -*- mode: mandoku-view; -*-
#+TITLE: 明詩綜
#+DATE: 2015-08-25 00:43:08.764195
#+PROPERTY: ID KR4h0156
#+PROPERTY: BASEEDITION WYG    
#+PROPERTY: JUAN 卷九十三
<pb:KR4h0156_WYG_093-1a>¶
欽定四庫全書¶
　明詩綜卷九十三¶
　　　　　　　　　　翰林院檢討朱彞尊編¶
　　　(静志居詩話土司之目自古無之禹貢三百里/蠻書旅獒周官職方氏記明堂位稱八蠻爾雅)¶
　　　(稱六蠻其種曰黎曰犵曰狑曰獠曰猺曰獞各/有大姓為之雄長明制仿元舊典分設官吏立)¶
　　　(宣慰招討安撫長官四司初𨽻驗封後以其半/𨽻武選嘉靖中申明舊典𨽻騐封者布政司領)¶
　　　(之𨽻武選者都指揮使領之文武相維羈縻有/術雖間有不靖旋即削平濊澤霑濡久而漸知)¶
　　　(嚮學若黔之宋氏昆友滇之木氏祖孫各著詩/文媲于風雅昔韋宗見秃髮傉檀歎曰竒才英)¶
<pb:KR4h0156_WYG_093-1b>¶
　　　(器不必華夏明智敏識不必讀書九州之外五/經之表復自有人録土司之詩明之聲教逺矣)¶
　宋　昻¶
　　　昻字從頫號省齋襲貴州宣慰使與弟昱有聨¶
　　　芳類稾(謝少安云宋氏所領部下多漢人易馴/服凡里甲在官及儒學弟子員皆其民)¶
　　　(也春毛大可云貴州蠻種不一有宋家蔡家相/傳  秋時楚子俘宋蔡二國人而放之南疆遂)¶
　　　(為/蠻)¶
　　　(詩話洪邊宋家其先鎮州人逺祖景陽開寳間/官節度使平定西蠻詔就大萬落樂開總管府)¶
　　　(俾鎮其地歴十有四世曰阿蠻仕元官至昭毅/大將軍靖江路總管佩三珠金虎符階榮禄大)¶
<pb:KR4h0156_WYG_093-2a>¶
　　　(夫平章政事柱國順元侯贈貴國公諡忠宣又/三世曰欽洪武初内附授懐逺將軍世襲宣慰)¶
　　　(使按貴州苗民五十一部安氏領四十九部長/曰頭目宋氏領十二部長曰馬頭昻昱兄弟俱)¶
　　　(能文昻詩有云采藥難㝷蓬島路垂綸却憶鑑/湖船疎砧殘月孤村夕衰草斜陽両岸秋風靜)¶
　　　(洞庭髙浪逺月明揚子暮潮寒昱詩有云野戍/清秋聞鼓角烟村日出露松杉數聲啼鳥憑欹)¶
　　　(枕滿地斜陽深閉門卧聽笙歌來别岸起看鷗/鳥浴前汀塤篪迭奏風韻翩翩試掩姓氏誦之)¶
　　　(以雅以南莫辨其/出于昩任侏離也)¶
　　送趙遜敏東歸¶
琴鶴先生樂自然故山歸去白雲邊門前栁憶陶元亮¶
<pb:KR4h0156_WYG_093-2b>¶
洞口人迎葛稚川行色蒼茫林影外離情蕭索酒杯前¶
欲知别後相思意疎栁寒梅鎖暮烟¶
　宋　昱(一首/)¶
　　　昱字如晦號宜菴昻之弟¶
　　送汪公子還嘉禾¶
城上棲烏下女牆城邊行客醉壺觴一尊風雨秋蕭颯¶
千里闗河路渺茫鄉夢已隨雲去逺離情空與日添長¶
憑誰為報南湖逺早晚還來理釣航¶
<pb:KR4h0156_WYG_093-3a>¶
　木公恕(五首/)¶
　　　公恕字恕卿笮人先本麥氏洪武中歸附賜姓¶
　　　世襲麗江知府有雪山始音萬松吟卷¶
　　　(詩話恕卿韶年讓爵隱於玉龍山南亭曰翠雪/塢曰丹霞堂曰一鏡種桃藝竹環以山松又起)¶
　　　(迎仙之樓日以吟詠為事中年將兵却敵功在/邊隅永陵有御書之褒於時貴竹二宋未之或)¶
　　　(先張禺山稱其朗潤清越李中溪謂其得樂府/音節楊升菴許其體句俱新寫景入繪諸公之)¶
　　　(賞音/若是)¶
　　江邨¶
<pb:KR4h0156_WYG_093-3b>¶
江上層雲合邨邨結暮隂漁燈半明滅風雨葦花深¶
　　病起¶
臨曉新梳髮呼兒卷幔紗平生行樂慣病起即看花¶
　　飲春㑹¶
官家春㑹與民同土釀鵝竿節節通一匝蘆笙吹未斷¶
蹋歌起舞月明中¶
　　春游即事¶
綫狨緩拽紅&KR0586;膩叱撥頻嘶緑巷深踏栁穿花還未遍¶
<pb:KR4h0156_WYG_093-4a>¶
夕陽又抺樹頭金¶
　　種栁¶
雙楊初種幾經春始見長條已拂塵萬里緑隂堪作幛¶
一枝不許贈行人¶
　木　青(一首/)¶
　　　青號松鶴又號長春公恕曽孫卒贈中憲大夫¶
　　　有玉水清音¶
　　　(詩話松鶴詩不及曽祖而勝其子増増/篇什雖倍然非卧子所云中土詩也)¶
<pb:KR4h0156_WYG_093-4b>¶
　　移石草亭¶
萬松深窈處獨構此茅廬斸地移新竹通泉溜小渠琴¶
書常作侣木石與為居笑殺求名者磻溪一老漁¶
　¶
　¶
　¶
　¶
　明詩綜卷九十三¶
