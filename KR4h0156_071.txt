# -*- mode: mandoku-view; -*-
#+TITLE: 明詩綜
#+DATE: 2015-08-25 00:43:08.283187
#+PROPERTY: ID KR4h0156
#+PROPERTY: BASEEDITION WYG    
#+PROPERTY: JUAN 卷七十一
<pb:KR4h0156_WYG_071-1a>¶
欽定四庫全書¶
　明詩綜卷七十一¶
　　　　　　　　　　翰林院檢討朱彛尊編¶
　文震孟(二首/)¶
　　　震孟字文起長洲人天啓壬戌賜進士第一授¶
　　　翰林修撰以言事鐫級崇禎初復原官歴中允¶
　　　諭徳掌司經局右春坊進少詹事以禮部左侍¶
　　　郎兼東閣大學士卒諡文肅有葯圃詩稿(陳皇/士云)¶
<pb:KR4h0156_WYG_071-1b>¶
　　　(文公詩不多作然/不失臺閣氣象)¶
　　　(静志居詩話文氏自温州守以來累葉風流儒/雅為士林所推相國晚達早歸崇禎五十輔臣)¶
　　　(骨鯁稱首烏衣子姓名節相繼不媿清門是難/能也詩頗平縟擬古一章纒緜婉約庶幾屈宋)¶
　　　(唐景之/遺音乎)¶
　　擬古逺行¶
江之陽兮有嶼江之隂兮有渚朝而風兮夕而雨望夫¶
君兮渺何許春波兮悠悠日暮兮夷猶擥青桂兮為檝¶
搴木蘭兮為舟怳含思兮凝睇乘清風兮逺游逺游兮¶
<pb:KR4h0156_WYG_071-2a>¶
上下載行兮載舍遵中流兮待君将寄心於逺者¶
　蒋徳璟(一首/)¶
　　徳璟字若椰晉江人天啓壬戌進士改庻吉士¶
　　　授編修歴侍講諭徳庻子掌司經局累官太子¶
　　　少保禮部尚書文淵閣大學士有敬日草¶
　　至廣州聞黎捿志喜¶
重開幕府試琱戈七哨功成獻凱歌借問凌烟誰第一¶
漢家劒履賜蕭何¶
<pb:KR4h0156_WYG_071-2b>¶
　方逢年(一首/)¶
　　　逢年字書田遂安人天啓壬戌進士改庻吉士¶
　　　除編修累官禮部尚書東閣大學士有雪滌¶
　　　齋集¶
　　越來溪¶
層䑓築五年髙見三百里如何越兵来不知渡溪水¶
　馮元飈(一首/)¶
　　　元飈字爾&KR0802;慈溪人天啓壬戌進士知澄海掲¶
<pb:KR4h0156_WYG_071-3a>¶
　　　陽二縣入為戸科給事中歴官兵部尚書¶
　　首善書院感舊作¶
維貞皇帝神授符詔出明光徴大儒有臣元標首應詔¶
誰並進者臣從吾一時諸儒相繼入王道蕩蕩民所趨¶
貞皇雖逝嗣王少譬之日出時未晡諸儒可謂睹上治¶
力崇正學開榛蕪請為天子建書院揭以首善天之衢¶
漢唐宋代何足數升堂入室泗與洙當使亂臣賊子懼¶
如陸有軌水有桴豈無贗鼎相錯列能由是路亦吾徒¶
<pb:KR4h0156_WYG_071-3b>¶
越嵗壬戌策進士臣飇䝉與諸臣俱二十為學志方壮¶
晨起盥潄遵修塗少焉諸儒次第入鳴鐘撃鼔聲錞于¶
衣冠肅對寂未語森若披古賢聖圖儒者寧盡濶世務¶
憂天往往多訏謨乃知名教自足樂照耀萬古焉可誣¶
彼譖人者亦太甚曰宋之敗由程朱封疆在今多事日¶
裦衣博帶何其迂輔臣向髙為此懼手自伏疏陳青蒲¶
誰為此言告陛下當付之吏法當誅天子寛仁置勿問¶
忍見白日舞妖狐嗚呼諸儒死不恨宣尼栗主誠何辜¶
<pb:KR4h0156_WYG_071-4a>¶
乙丙之際不可說故老欲哭徒嗟吁丁夘八月聖人出¶
讒者慄慄憂頭顱臣飇再入問書院門外細草翔啼烏¶
聖人豈不重經術時危未暇陳蒼瑚竊見京師富梵室¶
口語以唄拜以膜亦有髙閣祀天主譚兵治厯喧齟壺¶
獨使書院屏勿事臣飇敢復惜微軀卿雲縵縵天子都¶
諸儒靈爽應未徂大道經天終有孚幸甚為念臣區區¶
(孫耳伯云京師首善之地琳宫梵宇鴟吻相望獨無學/者敬業樂羣之地往時羅文恭徐文貞講學率借僧舎)¶
(誠大闕事也天啓二年御史臺諸公構書院一所於宣/武門内東墻下南皋少墟兩先生朝退公餘不通賔客)¶
<pb:KR4h0156_WYG_071-4b>¶
(不赴宴㑹輒入書院講學一時士風為之少變未幾逆/璫用事郭允厚朱童䝉輩相繼論劾以講學為門戸及)¶
(楊忠烈劾魏忠賢疏上黨禍大作善類一空而御史倪/文煥遂奏請毁書院棄先師木主于路左左壁有記為)¶
(葉公向髙文董公其昌書並/碎焉書院既毁逆祠乃建矣)¶
　　　(詩話萬厯二十九年二月庚午朔天津河御用/監少馬監堂進大西洋利瑪竇所貢土物時先)¶
　　　(太傅文恪公掌禮部尚書事疏言㑹典止有西/洋瑣里國而無大西洋其真偽不可知又寄住)¶
　　　(二十年方行進貢與逺方慕義獻琛者不同且/所貢天主天主母圖既屬不經而行李中有神)¶
　　　(仙骨夫既稱神仙自能翀舉安得遺骨此韓愈/所云凶穢之餘不宜令入宫禁者也乞速勒歸)¶
　　　(國勿許潛居兩京與内監交往以致别生支節/眩惑愚民疏進不報後其徒湯若望以其國中)¶
<pb:KR4h0156_WYG_071-5a>¶
　　　(厯法徴大統之差徐宫保光啓篤信之㑹大時/雍坊所建首善書院鄒忠介馮恭定講學之所)¶
　　　(董其役者周忠毅宗建吕工部克孝時先大父/楚雄知府以任子除都察院照磨竹頭木屑實)¶
　　　(司其勞書院成葉文忠撰記董文敏書之先大/父業遷官故未書名于石也兩公講學事在天)¶
　　　(啓二年既而御史倪文煥等詆為偽學疏略曰/聚不三不四之人說不痛不癢之話作不深不)¶
　　　(淺之揖噉不冷不熱之餅是年碎其碑暴之門/外毁先聖栗主焚經籍於堂中崇禎初文煥伏)¶
　　　(法院僅存宫保率若望等借院修厯署曰厯局/久之西洋人踞其中更為天主堂至今不改矣)¶
　　　(馮公是詩/毋沗詩史)¶
　倪嘉善(一首/)¶
<pb:KR4h0156_WYG_071-5b>¶
　　　嘉善字迪之桐城人天啓壬戌進士改庶吉士¶
　　　授檢討遷司業歴中允諭徳有媚筆泉集¶
　　　(詩話崇禎己巳帝幸太學賜倪公坐講周易泰/卦又甞侍經筵講論語益者三友帝問孰為益)¶
　　　(孰為損對曰天子尚友在法堯舜而已帝為改/容公太僕卿贈工部侍郎應眷之子太僕天啓)¶
　　　(中請留楊左/㝷削籍者也)¶
　　九日¶
牢落家居久頻逢令節過秋聲聞鴈少霜意入林多幽¶
思驚時換山游奈雨何韋生髙卧穏黄菊許誰歌¶
<pb:KR4h0156_WYG_071-6a>¶
　張有譽(一首/)¶
　　　有譽字誰譽江隂人中萬厯已未㑹試天啓壬¶
　　　戌賜進士出身除南京戸部主事累官戸部尚¶
　　　書加太子太保晚為僧居蘇州之靈巖¶
　　俞無殊移居光福山同顧茂倫樵水訪之不值留¶
　　贈¶
一逕逶迤入升階眼膜開當忩羅洞壑平地儼樓臺山¶
翠侵簷落花香拂案來扁舟同訪戴興盡尚徘徊¶
<pb:KR4h0156_WYG_071-6b>¶
　倪嘉慶(二首/)¶
　　　嘉慶字篤之江寧人天啓壬戌進士除戸部主¶
　　　事歴戸科給事中晚為僧名函潛又更名大然¶
　　　有靈潭集¶
　　　(詩話倪公治賦之才崇禎戊辰在樞部上言國/計入不敷出嵗額缺至二百三十餘萬何以支)¶
　　　(持其言瞭若指掌假令思陵此時聽公之言綢/繆區畫則後此雖有水旱寇賊尚可緩於危亡)¶
　　　(而惜乎不見納也既而兵科給事中劉徽疏請/裁驛遞有旨裁十之三省郵傳銀六十萬公獨)¶
　　　(昌言曰驛遞之說貧民不能自食者賴之裁之/太過将鋌而走險此盜生之源也俄而李自成)¶
<pb:KR4h0156_WYG_071-7a>¶
　　　(果以驛卒被裁走入髙迎祥隊中後/遂以亡明朝野咸服公計慮之逺云)¶
　　獄中九日寄友人¶
禁柝方嚴晝掩扉登髙作賦苦相違更無叢菊開籬落¶
只有飛霜上客衣九月吟蟲猶夜泣五年征鴈失南歸¶
山頭廷尉遥相望緊繋茰嚢送夕暉¶
　　驟雨¶
雨驟泉聲急雲涼樹色濃不知何處寺忽送一聲鐘¶
　王錫衮(二首/)¶
<pb:KR4h0156_WYG_071-7b>¶
　　　錫衮字龍藻雲南右衛人天啓壬戌進士改庶¶
　　　吉士授檢討歴侍講南國子司業諭徳庶子祭¶
　　　酒以吏部左侍郎兼翰林學士¶
　　聖駕臨雍恭紀(二首/)¶
乍挹方諸水來湘泮水芹金樞澹華月玉露展蕭辰俎¶
豆三千士都俞十九人公庭看萬舞未許羽衣陳¶
樸學皐謨古昌言聖主聆硬黄摹獵碣淡墨捧名經冑¶
子齊歡洽真儒足典型自今隆祀典長照簡編青¶
<pb:KR4h0156_WYG_071-8a>¶
　　　(詩話崇禎十四年八月太學當釋奠思陵有詔/再臨辟雍於是罷遣閣臣及分獻官時能虎山)¶
　　　(真人張應京適在都疏請入監觀禮尚書蒋公/徳璟暨王公咸持不可駮回十七日王公奉遣)¶
　　　(祭夕月壇二鼓始詣國子監十八日夘初刻駕/自長安左門出由崇文街至成賢街入廟門兩)¶
　　　(公導帝升階坐御幄内官持金缾金甌金爐者/六人天漸明行釋奠禮畢幸彛倫堂祭酒南居)¶
　　　(仁講書臯陶謨自天敘有典至敬哉有土司業/羅大任講易咸卦㝷命賜茶文班自衍聖公及)¶
　　　(閣部共一十九人武班三十八人分東西坐帝/命禮臣将進士題名碑并石鼓悉摹拓進呈又)¶
　　　(諭閣臣周程張邵朱六子不當槩置先儒之列/乃定議改稱先賢云是舉也蒋公紀之特詳今)¶
　　　(節録以證/王公之作)¶
<pb:KR4h0156_WYG_071-8b>¶
　文安之(一首/)¶
　　　安之字汝止夷陵人天啓壬戌進士改庶吉士¶
　　　授檢討遷南國子司業歴中允諭徳詹事有鐵¶
　　　菴藳¶
　　山居漫興¶
一江烟雨理漁蓑筍笠長抛首自科薄醉久無中使促¶
夜歸須憚灞陵訶雲連西塞迴青嶂樹繞東流旋緑渦¶
為傍赤磯依舊隠月明堅坐扣舷歌¶
<pb:KR4h0156_WYG_071-9a>¶
　齊心孝(一首/)¶
　　　心孝字君求桐城人天啓壬戌進士改庶吉士¶
　　　授編修¶
　　　(詩話太史賦詩無多與女郎沙蘭英章文玉/定情一物相貽拳拳叩叩宜其為情死也)¶
　　答女郎沙蘭英貽鴛鴦枕¶
含情少婦倚銀釭繡罷鴛鴦日滿忩解得世間離别苦¶
故将好鳥織成雙¶
　姚孫榘(三首/)¶
<pb:KR4h0156_WYG_071-9b>¶
　　　孫榘字心甫桐城人天啓壬戌進士知龍游晉¶
　　　江二縣擢江西道御史謫上林典簿遷吏部主¶
　　　事歴郎中累遷至尚寳卿有石嶺集¶
　　久雨新霽喜殷氏兄弟邀飲¶
閉門十日隂門外喧屐齒已聞前谿漲更見屬垣圮曜¶
靈胡匿輝風雨横如駛暮霞照東隅魚尾差可擬凌晨¶
下檐楹邂逅逢之子相邀卧甕頭一斗飲未已醉翁意¶
有在歌者聲且止¶
<pb:KR4h0156_WYG_071-10a>¶
　　車中漫紀(二首/)¶
茅店孤燈黯繩牀旅夢安不知一夜雪但覺五更寒際¶
曉山山白因風樹樹殘憂時誰紀瑞黙坐卷簾看¶
初日照髙樹前山霧始開怒飇一以發寒氣轉相催野¶
色遥難即羈愁莽欲來故人居不逺去去好銜杯¶
　喬可聘(一首/)¶
　　　可聘字君徴一字聖任寳應人天啓壬戌進士¶
　　　除中書舎人選授河南道御史有醉陶集¶
<pb:KR4h0156_WYG_071-10b>¶
　　　(詩話崇禎丁丑侍御巡按浙江既入境屬吏伏/謁道左公首詢先太傅第宅吏以鍾秀坊對旌)¶
　　　(蓋闐于藉袈之橋公自巷左舎車徒行百歩入/自門升階肅衣冠拜祠下復坦歩出巷之右乃)¶
　　　(升車鼓吹導以行余總角時目撃其事又六年/武陵唐公紹堯分守嘉湖道入境亦展謁先公)¶
　　　(祠則将及門而歩入然禮容甚恭於時弟子敬/其先師若是由今觀之正可綴入觚不觚録也)¶
　　苦雨¶
雨喜及時好雲隂竟不開馬牛幾莫辨鷗鷺盡飛來茅¶
濕痕多漏沙崩響易哀田園生意盡排悶强持杯¶
　黄宗昌(一首/)¶
<pb:KR4h0156_WYG_071-11a>¶
　　　宗昌字長倩即墨人天啓壬戌進士知雄縣調¶
　　　清苑選授山西道御史¶
　　　(詩話三殿告成論功行賞長倩時官御史上言/國家名器盡為閹寺收買腹心之助大行賔天)¶
　　　(在八月二十二日而殿工行賞在二十一日正/彌留大漸之時何暇出詔此輩直偽官爾詔令)¶
　　　(指名長倩乃舉黄克纘霍維華吕純如等六十/六人以對請盡行削除是亦勇於觸邪者已唐)¶
　　　(諺五角六張作事不成/七夕結句蓋用此語)¶
　　七夕有懷¶
危坐撫佳節蕭蕭但雨聲閨中兒女態天上别離情秋¶
<pb:KR4h0156_WYG_071-11b>¶
入𤣥蟬急年侵白髮生所嗟垂老意張角總無成¶
　吳振纓(一首/)¶
　　　振纓字長組歸安人天啓壬戌進士除中書舎¶
　　　人考授廣東道御史有顛石齋詩集¶
　　棲賢看梅¶
萬樹惟一色半山堆白雲鳥啼村不夜香逺客先聞近¶
寺松隂合横枝澗影分誰家修竹裏簾外亦紛紛¶
　　　(詩話詠物詩最難工而梅尤不易林君復雪後/園林讒半樹水邊籬落忽横枝此為絶唱矣他)¶
<pb:KR4h0156_WYG_071-12a>¶
　　　(如疎影横斜水清淺暗香浮動月黄昏僅易江/為二字以竹桂為疎暗是妙於㸃染者餘則蘇)¶
　　　(子瞻竹外一枝斜更好髙季迪薄暝山家松樹/下亦見映帶之工髙續古絶句云舎南舎北雪)¶
　　　(猶存山外斜陽不到門一夜冷香清入夢野梅/千樹月明村可謂傳神好手朱希真詞横枝清)¶
　　　(瘦只如無但空裏疎花數㸃李易安詞要來小/酌便來休未必明朝風不起皆得此花之神若)¶
　　　(朱雍之梅詞黄晞顔之梅苑李龏之梅花衲釋/明本之梅花百詠詩愈多而神愈逺矣侍御棲)¶
　　　(賢之作實/獲我心)¶
　何萬化(一首/)¶
　　　萬化字宗元青浦人天啓壬戌進士授南京兵¶
<pb:KR4h0156_WYG_071-12b>¶
　　　部主事歴禮部郎中升福建提學副使轉右參¶
　　　政終廣東按察使¶
　　　(詩話宗元仕閩為制府畫䇿平劉香入楚同諸/軍協力擒張普薇是亦開濟之才不徒以雕篆)¶
　　　(見長/者)¶
　　贈别¶
彩鷁銀燈此夜親相看莫惜酒杯頻明朝茅店風霜苦¶
縱有盈觴不醉人¶
　金肇元(一首/)¶
<pb:KR4h0156_WYG_071-13a>¶
　　　肇元字木公一字司杓東陽人天啓壬戌進士¶
　　　除徽州推官入為工部主事調兵部轉員外出¶
　　　為江西參議進副使遷福建參政¶
　　雨過鳳陽望祖陵¶
濠右鍾靈地闗河迥未窮江迴雙闕北淮繞二陵東古¶
驛荆榛雨髙原燕麥風遥瞻松柏路佳氣鬱青蔥¶
　蕭士瑋(三首/)¶
　　　士瑋字伯玉泰和人中萬厯丙辰㑹試天啓壬¶
<pb:KR4h0156_WYG_071-13b>¶
　　　戌賜同進士出身除行人歴吏部郎中有春浮¶
　　　園集(趙韞退云先生詩以/才慧勝出入宋元)¶
　　客愁¶
不待秋風起思鄉念已生髮愁今夜白月好故園明孤¶
客人千里荒城鼓二更停燈沽濁酒屈指數遊程¶
　　春日送繆當時被謫南歸¶
正好留連日翻為惜别人憐君愁對酒作客怕逢春芳¶
草迷歸櫂啼鶯傍逐臣東風如有意莫遣栁條新¶
<pb:KR4h0156_WYG_071-14a>¶
　　滁陽晚行¶
禾黍斜陽道秋風匹馬行古原荒霧白野水暮雲平酒¶
逐年偏減情因老更生不知今夜月何似故鄉明¶
　宋　玫(一首/)¶
　　　玫字文玉莱陽人天啓乙丑進士知永城杞二¶
　　　縣事選授吏科給事中厯太常少卿大理太僕¶
　　　卿轉工部右侍郎家居萊州城破被縛見殺¶
　　閨思¶
<pb:KR4h0156_WYG_071-14b>¶
征人磧裏正思鄉八月看雲送鴈行生小不知門外路¶
如何飛夢到沙場¶
　陸錫明(一首/)¶
　　　錫明字幼輿平湖人天啓乙丑進士除工部主¶
　　　事厯員外郎出知常州府再知徽州府升江西¶
　　　提學副使¶
　　白岳太素宫¶
天遣名山䕶紫虚芝泥曾到使臣車石幢隱見宫中線¶
<pb:KR4h0156_WYG_071-15a>¶
碧瓦參差帝者居封禪有書非漢畤榔梅何地不秦餘¶
未須泛海㝷靈藥水落花開自起予¶
　郭紹儀(二首/)¶
　　　紹儀字汾仲平湖人天啓乙丑進士除當塗知¶
　　　縣擢南京湖廣道御史有青蒲草¶
　　游仙詩¶
少室垂三花盈盈秀菌閣我驅一卷石偃蹇卧溪壑輕¶
隂斂素秋虚篁散紫籜自得枕中祕始知塵外樂容成¶
<pb:KR4h0156_WYG_071-15b>¶
采玉芝抱朴煉五藥矯首鴻天長此志欣有託¶
　　同官李匡山成寳慈俱以疏劾輔臣被謫感而有¶
　　作¶
花莫盼武陵花酒莫飲烏程酒武陵花豔迷人目烏程¶
酒甘誘人口李公骨鯁天下竒壮志屹立山勿移此時¶
朝廷重鈎黨皁囊霜簡無遲疑成公凛凛氣雄發夜漏¶
沉沉整袍笏漳江學士孤鳳鳴慘澹萇𢎞碧流血成公¶
裂眥那肯平苦諫危辭三伏闕二公名義垂不朽二公¶
<pb:KR4h0156_WYG_071-16a>¶
既去儒林醜武陵花烏程酒花殘酒歇終何有君不見¶
栁外東風動江樹輕薄紛紛飛作絮莫遣烏啼白下門¶
予亦飄然拂衣去¶
　李　模(三首/)¶
　　　模字子木太倉州人天啓乙丑進士除東莞知¶
　　　縣選授雲南道御史以憂歸補浙江道謫南國¶
　　　子典籍有碧幢集(王無異云先生同不失已異/不傷物合乎易所云知進退)¶
　　　(存亡而不/失其正者)¶
<pb:KR4h0156_WYG_071-16b>¶
　　鬼車謡¶
鳳皇将九子雝鳴何秋秋羽蟲三百六賦性多令攸奈¶
何有怪鳥一身伏九頭誰者齧其一灑血聲啁啾晦冥¶
乃潛出四野風不休人號犬亦吠滅燭收兒䙔同心如¶
禦冦懼其少溜留非徒祓不祥恨非陽鳥儔遺音雖遽¶
已戾氣猶嘘咻是闗𤣥黄戰豈惟風雨憂吾聞多見可¶
此類安足仇豺狐並晝嘯前鶬後鴰鶖勞勞服不氏枉¶
矢焉能讎誓将叩閶闔桃茢殉九州¶
<pb:KR4h0156_WYG_071-17a>¶
　　寒夜有懷¶
浩浩夜氣長霜風凛寒衾思來乍如髮繚繞不可㝷清¶
夢倐飛越山海何崇深孤月懸青松鶴子多竒音戸牖¶
洞開豁中有緑綺琴¶
　　南思¶
畦丁忽報韭牙春對對河魨入饌新笑指蘆根堪續命¶
不須子細祝㕑人¶
　陸澄原(一首/)¶
<pb:KR4h0156_WYG_071-17b>¶
　　　澄原字嗣端平湖人天啓乙丑進士除工部主¶
　　　事歴員外郎謫順天府照磨遷大理寺副以兵¶
　　　部員外被察閒住有芝房集¶
　　　(詩話思陵初政職方首攻魏崔海内想其風采/無難遽躋膴仕而乃厭薄門戸不屑附東林其)¶
　　　(封事略云有市恩修怨舉劾失平者雖東林亦/可謂之小人不得以楊左為䕶身之符有特立)¶
　　　(獨行恪共厥職者雖非東林不失為君子不得/以崔魏為陷人之穽又云臣寧寡援孤立為硜)¶
　　　(硜之小人決不依草附木為疑似之君子由是/見嫉於東林拒之惟恐不力一官蹭蹬被察而)¶
　　　(歸放浪山水以詩酒自娛斯狂/狷之流也詩亦不入鍾譚流𣲖)¶
<pb:KR4h0156_WYG_071-18a>¶
　　溪外¶
短橋隠隠隔清溪溪外人家更向西行盡西溪人不見¶
一林脩竹畫眉啼¶
　葉紹袁(一首/)¶
　　　紹表字仲韶吳江人天啓乙丑進士除武學教¶
　　　授轉國子助教遷工部主事至郎中有遷聊集¶
　　甲申聞三月十九日之變¶
衡門薜荔久侵㝷自媿才非抱膝吟逝水總流千古恨¶
<pb:KR4h0156_WYG_071-18b>¶
夕陽空負百年心蒼生四海同仇切白髮三春憶主深¶
七日誰人牆下哭一回北望一沾襟¶
　熊開元(二首/)¶
　　　開元字𤣥年號魚山嘉魚人天啓乙丑進士除¶
　　　崇明知縣調吳江選授吏科給事中謫山西按¶
　　　察司檢校遷行人司副以言事廷杖削籍遣戍¶
　　　晚為僧名正志字檗菴居蘇州之華山有華山¶
　　　紀勝集¶
<pb:KR4h0156_WYG_071-19a>¶
　　　(詩話魚山欲劾宜興適思陵許奏事者於𢎞政/門召對及入見宜興侍側因言軍事而出既而)¶
　　　(召見徳政殿輔臣亦入乃言曰易傳有云君不/密則失臣臣不密則失身臣所言願輔臣暫退)¶
　　　(思陵諭曰輔臣管密勿熊開元前所奏卿等皆/與聞可以不退是日不敢盡言思陵命草疏入)¶
　　　(仍有茶果餅餌之賜迨疏入遂被收思陵怒且/不測矣㑹姜公如農疏有皇上何所見而云然)¶
　　　(乎等語怒益甚兩公受杖之苦用刑之慘其不/死者幸也爰書既上思陵一曰讒譖輔弼再曰)¶
　　　(讒譖隂狡三曰謗毁狡肆人皆疑思陵曲䕶宜/興獨尹樞部宣子謂思陵時巳恚宜興命魚山)¶
　　　(具疏者度必列款欲據之便按問及見疏乃曰/如此不痛不癢思兩邊做好人邪蓋實怒其不)¶
　　　(力參而反以誹謗大臣為罪非思陵本意也斯/言得之宣子諱民興亦嘉魚人有菴園集詩務)¶
<pb:KR4h0156_WYG_071-19b>¶
　　　(詭異多牛鬼蛇/神語不足存)¶
　　鳥道卧獅石¶
從來入蜀歎﨑嶇九折何如此路迂若是香林黒獅子¶
向前翻擲肯踟蹰¶
　　穿雲棧¶
盡日凝雲谷口封倦還飛鳥亦迷蹤何如近借齋㕑鉢¶
鞭取耕烟白耳龍¶
　　　(詩話華山在吳西偏相傳支道林銷夏之所劉/宋時㑹稽守張裕舎宅為寺縣志稱南渡乾道)¶
<pb:KR4h0156_WYG_071-20a>¶
　　　(中祕書監張廷傑占為别墅然范致能有華山/寺詩云五湖西岸孤絶處栴檀大士來同住䝉)¶
　　　(泉新潔鑑泉明瀹茗羮藜甘似乳何須苦問蓮/開未桂子菖花了今古三翁彩筆照青霞從此)¶
　　　(他山都不數我今閒行作閒客暫借雲忩解包/具魂清骨冷不成眠徹曉跏趺聽粥鼔乾道中)¶
　　　(寺未甞廢張氏别墅乃占斷閒田爾魚/山紀勝詩序中仍沿縣志附疏於此)¶
　朱治&KR0832;(三首/)¶
　　　治&KR0832;字子暇嘉興人天啓辛酉舉人選授肇慶¶
　　　通判¶
　　　(詩話子暇宣勞戎務一星卒殞天南生為進表/之劉琨死作思歸之温序其詩不沿時習磊落)¶
<pb:KR4h0156_WYG_071-20b>¶
　　　(嶔竒至賣宅一律悽惻纒/緜菤葹之草心實傷已)¶
　　麥章誾贈硯¶
麥君遺我硯采自羚羊峽鸜之鵒之眼審視碧光眨白¶
如蕉葉萌黒比魚雲壓中有青青花瑣細不可掐山川¶
藴精氣匠石變遺法雀斑幾㸃露䱉血兩邊夾外規直¶
且平中池淺而狹注兹水一泓三宿尚容歃我來吏端¶
州判牘日鈎押勞人何草草有時服韎韐頻年硯欲焚¶
是物不我甲朝來三摩挲貯以琉璃匣他日抽簪回篷¶
<pb:KR4h0156_WYG_071-21a>¶
忩恣賞狎作詩崇禎年月涂嵗協洽¶
　　胡将軍一青臨陣歌¶
将軍用槍如擲梭馬上殺賊功最多馬頭一卒鷙鳥過¶
往來㧞刃誰敢何果下之馬山頭坡有時奪取紫橐駝¶
将軍神勇孰同科除是漢代雙伏波我書露布盾鼻磨¶
比田僧超壮士歌¶
　　得家報知敝廬已賣歎之¶
拮据經吾手書來已屬人一身猶長物四壁委微塵歌¶
<pb:KR4h0156_WYG_071-21b>¶
哭今無地琴尊别有鄰庭梅應為我望絶嶺南春¶
　楊文驄(六首/)¶
　　　文驄字龍友貴陽人天啓辛酉舉人崇禎中知¶
　　　永嘉縣事歴官都御史有洵美堂集(刑孟貞云/洵美堂詩)¶
　　　(紆徐以導逺篤摯以達情引物連類廣博曼衍/屢出靡涯而源流師法燦然可指  史弱翁云)¶
　　　(龍友詩沉澹淵/逺有正始之音)¶
　　游太湖龍觜¶
晚色澹将夕探竒出林藪大龍與小龍礪齒震澤口鱗¶
<pb:KR4h0156_WYG_071-22a>¶
而鬐鬛張㟏岈悉諸有落潮洗塗泥寒玉森户牖淘沙¶
㝷金書人各繋在肘吾欲窮其幽慮為鬼所守肅然袍¶
笏侍下拜不敢茍豈知層雲根乃勝洞天九¶
　　海上作¶
水驛將三宿茅茨近百家舉鉏刪濕葦迎月伴荒衙燈¶
下哀汀鴈潮頭漉浦鰕小民方疾走官税莫紛拏¶
　　宿木瀆¶
竟日秋光冷維舟寄古邨隔橋依榜火晚市辯方言水¶
<pb:KR4h0156_WYG_071-22b>¶
已通湖氣沙看露樹根館娃談往事歌舞夢中喧¶
　　答陳司理卧子¶
峻節山隂道魚書過婺州逺人驚異數髙論許同舟僻¶
壤蘭為國荒城竹作樓自憐隨去住淮海亦曽留¶
　　苦雨¶
海國重隂合凉飈五月寒淋漓欹枕聴朝暮倚簾看問¶
路空懸屐㝷山欲墊冠獨憐黄鳥語終日自緜蠻¶
　　夜過練瀆¶
<pb:KR4h0156_WYG_071-23a>¶
松風謖謖澗粼粼金鎖曽輝畫角新借問水犀三十萬¶
何如君子六千人¶
　鄭龍采(四首/)¶
　　　龍采字聖昭歸安人天啓辛酉舉人婺川知縣¶
　　　有髙密堂詩集¶
　　　(詩話聖昭雅尚清狂與烏程丁永鑑同舉於鄉/酒分詩情最相親暱丁有為山閣詩大都北里)¶
　　　(冶逰之作聖昭牽絲入黔謁楚撫何公騰蛟公/欲留為監紀辭曰朝廷命某宰婺川不命參公)¶
　　　(軍事也及解組過楚何已殉難既歸祝髪入卞/山不復與聞世事句如長江無六月驟雨不崇)¶
<pb:KR4h0156_WYG_071-23b>¶
　　　(朝明月㡬時上歸雲未得閒花飛晴見雪竹密/畫垂隂殘雪重重白歸鴉陣陣圗暗泉䝉澗草)¶
　　　(驚鳥落山花寺隨人意改身列上方閒戌/荒遲夜柝人定話歸潮非蹈襲者所及)¶
　　小雨復止¶
小雨公然止車薪水一杯已經三伏盡更得㡬時来鵲¶
尾揺晴樹螢光上濕苔終宵仍不寐傾耳聽殘雷¶
　　雪崖禪師向有法雲社約别後十年矣適晤在初¶
　　溟涬二師於天聖講席出示社中諸作因題¶
不作陶元亮攢眉為酒杯十年千里外二妙一時来聴¶
<pb:KR4h0156_WYG_071-24a>¶
法知三藏瞻雲識五臺何時入林去同看白蓮開¶
　　方水檻漫作¶
竹裏孤烟直溪流釣未歸豆花鋪地白絡緯應時啼半¶
謝荷重發新紅葉漸微避人最宜逺或恐叩柴扉¶
　　采松花¶
美人采松花紛紛落黄雪花落松枝輕當風更揺曳¶
　張次仲(七首/)¶
　　　次仲字元岵海寧人天啓辛酉舉人有待軒遺¶
<pb:KR4h0156_WYG_071-24b>¶
　　　集¶
　　　(詩話先生晚隱郊廛髙蠱上履二/之節詩有真意不盡規橅古人)¶
　　月出¶
微凉今夕好月出正當門岸幘微風至鈎簾清露繁客¶
来宜卜夜吾醉孰留髠軟語勞紅袖頻催碧玉尊¶
　　天闕¶
東風吹大海日夜動孤城若木津難逮乘桴汛有程童¶
三千徐市士五百田横料得逢同調援琴移我情¶
<pb:KR4h0156_WYG_071-25a>¶
　　北固山¶
登臨来北固俯視大江潯鐵甕人烟起焦山水氣深浮¶
沉天設險来往客何心一塹分南北茫茫自古今¶
　　寄陸真如¶
草緑風翻戸河平水繞村放船隨逺近隱几度凉温盆¶
貼新荷葉忩依老樹根悠然觀化理清興與誰論¶
　　屏跡蘇村漫題屋壁¶
鹽官城北郭溪東草屋蕭蕭寒雨中𤓰架豆棚新築圃¶
<pb:KR4h0156_WYG_071-25b>¶
長竿短笠老漁翁提攜小豎敲茶臼勞苦山僧理藥籠¶
吾老自應耽伏枕人前那敢説冥鴻¶
　　詠史¶
匕首投銅柱金椎中副車吾謀適不遂天意復何如¶
　　苔徑¶
苔徑路欹危幽人自来去但聞啼鳥聲不識鳥啼處¶
　錢千秋(一首/)¶
　　　千秋字真長海鹽人天啓辛酉舉人有青崖集¶
<pb:KR4h0156_WYG_071-26a>¶
　　過張王府基¶
落日張王府春風麥秀齊誰知沼吳士依舊越来溪(髙/皇)¶
(帝破吳師/由湖州至)¶
　錢嘉徴(一首/)¶
　　　嘉徴字孚于海鹽人天啟辛酉順天鄉試以國¶
　　　子監生中副榜晚選授松溪知縣還自閩卒於¶
　　　里有松龕剩稿¶
　　　(詩話孚于以秋試留國門首上書論魏忠賢十/大罪自漢東京宋南渡諸太學生後久無此風)¶
<pb:KR4h0156_WYG_071-26b>¶
　　　(節矣或勸其勿上孚于忼慨言曰虎狼食人徒/手亦當搏之舉朝不言而草莽言之以為忠臣)¶
　　　(義士之倡雖死何憾自是言者相/繼而起元惡乃除信豪傑之士也)¶
　　福州口號¶
杜牧三生憶舊逰珠簾遮住一層樓此間真色無梳洗¶
蕙箭開時揷滿頭¶
　董守諭(一首/)¶
　　　守諭字次公鄞縣人天啟甲子舉人有董次公¶
　　　集¶
<pb:KR4h0156_WYG_071-27a>¶
　　　(詩話次公於詩不屑寄/人籬下然與風雅尚逺)¶
　　憶婁子柔¶
與君隔山川邈然託素臆静言想徳容淵致若不測宛¶
然河汾生論文篤悃愊使我飢渴懐如飽秋稼穡斯文¶
儻我期願言求懿徳¶
　鉏用登(一首/)¶
　　　用登字百榖秀水人天啟甲子舉人¶
　　小園初成陳仲醇過¶
<pb:KR4h0156_WYG_071-27b>¶
版築登登罷圖書處處遷茅柴過橋酒燈火到門船竹¶
徙上畨雨荷開半兩錢醉吟無不可為我拂朋箋¶
　沈𢎞度(一首/)¶
　　　𢎞度字公雅桐鄉人天啟甲子舉人有五願齋¶
　　　集容餘軒稿畏吟小草¶
　　憶北園¶
頗憶衡門下幽居有北園覆檐新竹嫩滿地刺梅繁好¶
友時来過清琴每自援齊民有要術試驗老農言¶
<pb:KR4h0156_WYG_071-28a>¶
　池顯方(一首/)¶
　　　顯方字直夫同安人天啓甲子舉人¶
　　西湖¶
暮靄朝烟色轉濃微茫不辨是何峰堤花半上春人鬢¶
湖水長留昨日容逐粒禽魚争一隊同舟男女坐雙重¶
南朝歌舞沉荒草愁聽黄昏兩岸鐘¶
　譚元春(二首/)¶
　　　元春字友夏景陵人天啟丁夘舉鄉試第一有¶
<pb:KR4h0156_WYG_071-28b>¶
　　　譚子詩歸(張文寺云伯敬入中郎之室而思别/出竒以其道易天下多見其不知量)¶
　　　(也友夏别出蹊徑特為雕刻要其才情不竒故/失之纖學問不厚故失之陋性靈不貴故失之)¶
　　　(鬼風雅不遒故失之鄙一言/以蔽之總之不讀書之病也)¶
　　　(詩話鍾譚並起伯敬揚歴仕塗湖海之聲氣猶/未廣藉友夏應和𣲖乃盛行詩歸既出紙貴一)¶
　　　(時正如摩登伽女之淫咒聞者皆為所攝正聲/微茫蚓竅蠅鳴鏤肝鉥腎幾欲走入醋甕遁入)¶
　　　(蕅絲充其意不讀一卷書便可臻于作者此先/文恪斥為亡國之音也桐鄉錢麟翔仲逺友于)¶
　　　(友夏恒言詩歸本非鍾譚二子評選乃景陵諸/生某假托為之鍾初見之怒将言于學使除其)¶
　　　(名既而家傳戸/習遂不復言云)¶
<pb:KR4h0156_WYG_071-29a>¶
　　讀曲歌¶
交歡久貝齒有時落歡獨長在口¶
　　得蜀中故人書¶
蜀川兵定人静老友天寒信来莫怪草堂深閉小橋邊¶
有門開¶
　吳有涯(一首/)¶
　　　有涯字茂申吳江人天啟丁夘舉人崇禎中署¶
　　　金壇教諭遷平陽知縣晚為僧隱鄧尉山¶
<pb:KR4h0156_WYG_071-29b>¶
　　送張向之之京口¶
張子頭多白隆冬獨往還辭家一束被踏葉萬重山天¶
末兵方擾雲中詩自刪攜笻更何䖏笑别向昭闗¶
　張永禎(一首/)¶
　　　永禎字仲燦順天人天啟丁夘舉人¶
　　薊州道中¶
匹馬漁陽道休嗟行路難霜林無定葉秋水有餘寒白¶
雁飛初下明霞落未殘盤山凝望裏烟外出層巒¶
<pb:KR4h0156_WYG_071-30a>¶
　胡振芳(一首/)¶
　　　振芳字来子秀水人天啟丁夘舉人選授漢陽¶
　　　知縣¶
　　歸里後碧漪坊黄氏要主童子塾¶
自返牆東宅何曽竈突黔已無五斗米笑脫兩鞾襜旅¶
夢安蕉鹿浮名上竹鮎從今兔園冊一任老夫潛¶
　¶
　¶
<pb:KR4h0156_WYG_071-30b>¶
　¶
　¶
　¶
　¶
　¶
　¶
　¶
　明詩綜卷七十一¶
