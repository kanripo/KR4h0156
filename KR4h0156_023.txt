# -*- mode: mandoku-view; -*-
#+TITLE: 明詩綜
#+DATE: 2015-08-25 00:43:06.868455
#+PROPERTY: ID KR4h0156
#+PROPERTY: BASEEDITION WYG    
#+PROPERTY: JUAN 卷二十三
<pb:KR4h0156_WYG_023-1a>¶
欽定四庫全書¶
　明詩綜巻二十三¶
　　　　　　　　　　翰林院檢討朱彝尊編¶
　廖　駒(一首/)¶
　　　駒閩人有彊恕齋槀¶
　　思親¶
戎馬何時歇奔馳倦此身青燈孤館客白髪倚門人書¶
信連年絶家山入夢頻歸來未有日囘首一沾巾¶
<pb:KR4h0156_WYG_023-1b>¶
　李孟璿(一首/)¶
　　　孟璿名均海鹽人以薦官府學訓導有南莊集¶
　　　(静志居詩話海鹽半邏劉長卿詩所云半邏鶯/滿樹也近市有吕冢土人相傳是呉孱陵侯䝉)¶
　　　(所葬考之呉志荆州記蒙卒於公安葬於蒲圻/則非䝉冢明矣按漢季黄巾之亂呉有許昇妻)¶
　　　(吕榮不辱於賊為所殺麋府君歛錢葬之嘉興/南地名義婦堰然則冢為榮之冢也南莊西溪)¶
　　　(兄弟實居於是予少日欲編緝檇李先民詩李/布衣麟友為二李族孫録其宗譜所載南莊西)¶
　　　(溪詩各數十乂有李景孟詩一巻今已亡之僅/就英華集中兄弟各録一首景孟中景泰甲戌)¶
　　　(進士求其詩不復/可得附識於此)¶
<pb:KR4h0156_WYG_023-2a>¶
　　擬古¶
卞氏有美璞采之荆山中至寳不先剖獻君乃至公玉¶
人何嫌猜三獻兩見刖抱之發長號淚盡繼以血宋人¶
貴凡石得之梧臺東周客視之笑本與瓦甓同忠言翻¶
見惡藏之愈深固自誇天下珍和璧安足覩嗟哉優與¶
劣賤目豈能别¶
　李季衡(一首/)¶
　　　季衡名平孟璿之弟有西溪集¶
<pb:KR4h0156_WYG_023-2b>¶
　　蘇臺¶
姑蘇臺畔舊長洲江水無情只自流人去不生歌舞夢¶
客來空動古今愁烟光漠漠孤城晚樹色蒼蒼故壘秋¶
不獨凄凉眼前事越王宫闕亦荒丘¶
　徐　璲(一首/)¶
　　　璲字徳熈¶
　　秋日江館寫懐¶
水國天寒樹影稀西風又見鴈南飛郢中白雪無人和¶
<pb:KR4h0156_WYG_023-3a>¶
湖上青山有夢歸獨對浮雲傷往事驚看秋草又斜暉¶
十年浪跡烟波外滿眼塵氛未拂衣¶
　朱　純(三首/)¶
　　　純字克粹紹興山隂人¶
　　登龕山¶
長江限呉越形勝一何雄島嶼蒼茫外乾坤浩蕩中江¶
連理日霧汀暗走沙風忽起乗桴歎滄洲不可窮¶
　　怨詞¶
<pb:KR4h0156_WYG_023-3b>¶
井上梧桐樹宻葉何沉沉傷心昨夜月照見雙棲禽¶
　　天寳宫詞¶
落盡宫花輦路荒鑾輿西狩嶺雲長詞臣休望金雞赦¶
蜀道艱難勝夜郎¶
　李　朂(一首/)¶
　　　朂字文勉紹興山隂人¶
　　送春¶
彊對東風酒一尊留君無計黯消魂緑波芳草汀邊路¶
<pb:KR4h0156_WYG_023-4a>¶
飛絮殘陽柳外村鶯倦語時渾寂寞客傷離處又黄昏¶
寒燈孤館何曽寐山雨蕭蕭獨閉門¶
　李仲訓(一首/)¶
　　　仲訓號峴山南昌人仕至吏科給事中¶
　　西臯詞¶
酒熟黄雞肥後月圓丹桂香時誰道先生無事半醒半¶
醉題詩¶
　賀　承(一首/)¶
<pb:KR4h0156_WYG_023-4b>¶
　　　承字宗振蘇州人¶
　　湖鄉佳處為朱昌年題¶
湖鄉佳處足幽棲路入蒹葭望欲迷一水逺連天上下¶
幾家如在瀼東西紅塵市迥人稀到綠樹春深鳥自啼¶
何日編茆居此地杏花春雨看扶犁¶
　高　璧(二首/)¶
　　　璧字貴朋紹興山陰人有遯菴槀¶
　　秋日逆旅送友人¶
<pb:KR4h0156_WYG_023-5a>¶
七澤波濤險三邊道路窮生涯同汎梗蹤跡歎飛蓬晚¶
色平蕪外秋聲落木中毋將衰颯淚臨别灑西風¶
　　春草宫¶
宫花已寂寞宫柳亦凋零惟有宫前草春來依舊青¶
　胡　紀(二首/)¶
　　　紀字大年舒城人永樂甲午舉人歴官山東布¶
　　　政司左參議¶
　　　(詩話大年以孝行聞父母之喪俱廬墓次猛虎/引避羣鹿來馴有司旌表其門平生以詩畫書)¶
<pb:KR4h0156_WYG_023-5b>¶
　　　(得名稱淮/西三絶)¶
　　寄懐翁復初(二首/)¶
曽對東風倒玉壺花前痛飲醉相扶湘山此日君思我¶
苦竹叢深聽鷓鴣¶
别後茫茫嵗月催眼看花謝又花開相思莫道書難寄¶
落鴈峰前有鴈來¶
　王　佐(二首/)¶
　　　佐字汝學臨高人正統丁卯舉人高州同知有¶
<pb:KR4h0156_WYG_023-6a>¶
　　　雞助集¶
　　瓊州(二首/)¶
斷虹飲海日光移西北雲屯少定姿颶母呼風千里至¶
三間茅屋可能支¶
五指分山析四州那盆峻嶺却當頭一支瀉下朝東水¶
去與瓊州作上流¶
　俞　膺(一首/)¶
　　　膺富陽人¶
<pb:KR4h0156_WYG_023-6b>¶
　　　(詩話富陽春江隄在縣南莧浦至觀山三百餘/丈皆壘以石縣令李濬所築嵗久圯宣徳十年)¶
　　　(知縣事呉堂允升重築之/民感其惠更名呉公隄云)¶
　　呉公隄歌¶
富春建邑臨濤江江聲日夕相舂撞颶風秋來簸銀屋¶
海若欲使蛟鼉降蛟鼉降遲海若怒桑田往往棲鷗鷺¶
幾人縮手空嗟吁謂是天閽杳難訴呉侯請命不憚勞¶
隄成却恨來何暮老翁扶杖城南行喜見髫年舊游路¶
錢塘己祀睂山蘇富春今拜畨陽呉乃知興廢有前定¶
<pb:KR4h0156_WYG_023-7a>¶
賢守賢令無時無賢守賢令無時無慿誰畫作雙隄圖¶
　陳延齡(二首/)¶
　　　延齡冨陽縣丞¶
　　妙智寺¶
永安山髙一萬丈妙智寺建三千年古澗泠泠瀝蒼雪¶
畫樓靣靣開青蓮老猨果熟占一壑怖鴿燈暝依諸天¶
老夫登臨發長嘯風露滿身寒不眠¶
　　大安院¶
<pb:KR4h0156_WYG_023-7b>¶
詩人假榻古蘭若松風澗水相泠泠優婆塞傾椰子酒¶
須菩提譜蓮花經龍鱗樹老雨中翠佛髻山高雲露青¶
借問金仙渺何許香臺去後三千齡¶
　黎公弁(一首/)¶
　　　公弁字之冕臨川人舉明經正統中授臨潁教¶
　　　諭調蒲圻有蓴川雜詠¶
　　金疊山¶
青山天際來勢若雙飛蛾平明宿雨収嵐氣生林阿非¶
<pb:KR4h0156_WYG_023-8a>¶
煙亦非霧炫日金碧多流鶯緩語處坐愛春風和¶
　沐　璘(三首/)¶
　　　璘字廷章定邊伯昂之孫贈都督同知僖之子¶
　　　官至右軍都督特進榮禄大夫有集¶
　　滇南即事(二首/)¶
自昔梁州域西南路盡通碧雞名岫逺金馬故關雄羅¶
婦裙花布蒲蠻臂柘弓聖㤙同覆載處處樂時豐¶
萬山藏古砦六詔雜諸蠻僰女頭籠㡌畨僧耳墜鐶啖¶
<pb:KR4h0156_WYG_023-8b>¶
蛇傳土俗屠犬祀神姦更有西戎種輕生性最頑¶
　　午日¶
蛇首裝船十丈長船頭鐃鼓間笙簧百夫劃漿齊聲去¶
阿瓦城河沸似湯(李分虎云阿瓦國王毎夏五月以舟/師㑹諸小國於江上都督沐璘作詩)¶
(至今傳/誦之)¶
　廖　俊(一首/)¶
　　　俊字文英號竹崖蒲圻人中景泰元年鄉試授¶
　　　漢州學正調嘉定州有芙蓉百詠¶
<pb:KR4h0156_WYG_023-9a>¶
　　　(詩話竹崖為漢州學正一日過開元寺聞諸僧/誦經音韻朗然歎曰不愈於學生乎乃擇其年)¶
　　　(幼者四人趙杲方璧周冕張敖置之先賢堂中/朝夕誨之後杲舉進士璧冕俱領鄉薦而敖亦)¶
　　　(由貢生為府通判再調嘉定手植海棠於學賦/詩云曽於雨裏覔蒼苔幽洞移來手自栽枝幹)¶
　　　(巳成人欲去好花他日為誰/開每賓興以花盛開為驗云)¶
　　西良湖¶
南邦遺跡在西良鳬鴈依然滿石梁我向浮洲臺上立¶
不勝惆悵到斜陽¶
　潘　亨(四首/)¶
<pb:KR4h0156_WYG_023-9b>¶
　　　亨字從禮淮安山陽人景泰丙子舉人同知武¶
　　　昌府事有氷壑先生遺稾(余子華云氷壑老人/詩麗而雅  郭克諧)¶
　　　(云氷壑之詩雋而不露深而不/僻質而不俚渢渢乎大雅遺音)¶
　　　(詩話氷壑詩格高聳比/於十才子似覺軼倫)¶
　　北固晚眺¶
極目蒹葭外西風白紵凉殘霞隨野鶩落日送颿檣水¶
接蓬萊近山連楚越長六朝遺恨在誰為管興亡¶
　　七里灘¶
<pb:KR4h0156_WYG_023-10a>¶
怒濤催逺客帆落釣臺陰夜雨他鄉夢秋風何處砧渚¶
煙籠樹杪澗水入溪深中有垂綸者茫茫不可尋¶
　　蟋蟀¶
愁對燈前影時聞牀下聲要知因物付何用不平鳴斷¶
續許多意淒凉無限情誰家急砧杵海内已休兵¶
　　聞子規¶
﨑嶇蜀道馬行遲到處空山有子規愼莫夜啼枝上月¶
思家正是夢囘時¶
<pb:KR4h0156_WYG_023-10b>¶
　張　振(一首/)¶
　　　振字孟起嘉興人¶
　　貧居¶
青眼交逰覺漸稀側身天地可相依若知白石眞堪煮¶
何待黄精為療飢己過禁煙無熟食不因沽酒典春衣¶
蒼苔碧草侵階長高卧空齋晝掩扉(周青士云孟起貧/居之作曲盡窶人)¶
(情狀誦之若有鬼捓/揄於劉伯龍之側也)¶
　楊　範(一首/)¶
<pb:KR4h0156_WYG_023-11a>¶
　　　範字九疇鄞人有棲芸槀¶
　　鏡川¶
斜日一輪山上頭輕霞片片漾波流平蕪野岸碧千畆¶
喬木人家紅半樓沙鳥廻翔將下宿田夫祓濯欲歸休¶
漁舟各己収緡去漸有燈明蘆荻洲¶
　韓　永(一首/)¶
　　　永字景修嘉興人¶
　　詠梅次竹鄰¶
<pb:KR4h0156_WYG_023-11b>¶
昔訪逋翁宅牆頭露半梢因吟暗香句行過段家橋¶
　盛　寅(一首/)¶
　　　寅字起東呉江人太醫有流光集¶
　　暮春雜詠¶
青青楊柳拂簷牙杏酪香來客念家惆悵墓田呉苑曲¶
幾年寒食在京華¶
　周徳行(一首/)¶
　　　德行嘉興人自號農圃居士¶
<pb:KR4h0156_WYG_023-12a>¶
　　寄泮水諸公¶
早年曽許筆如杠老我於今興已降作客渾如錦江杜¶
攜家未遂鹿門龎沙鷗睡熟原相並梁燕飛來偶自雙¶
昨夜夢魂歸别墅富春山鎻白雲牕¶
　許　穆(一首/)¶
　　　穆字士深松江華亭人¶
　　送邵昇逺之官吉州¶
京華相見惜分攜歌罷驪駒思欲迷獨客自憐留日下¶
<pb:KR4h0156_WYG_023-12b>¶
一官君喜向山西天涯月落聞雞唱驛路花開聽鳥啼¶
想得到州春未晚柳條垂緑草初齊¶
　沈　恒(一首/)¶
　　　恒字恒吉長洲人¶
　　題劉廷美畫¶
十載天涯作宦遊黄塵飛滿紫貂裘歸來不歎長塗險¶
猶冩關山萬里秋¶
　岑　琬(二首/)¶
<pb:KR4h0156_WYG_023-13a>¶
　　　琬字公琬餘姚人有雪崖集¶
　　聞鶯懐戚學正在滄洲¶
我有故人在滄洲思之不見心悠悠木蘭為楫沙棠舟¶
南來鼓櫂乗中流嚶嚶好鳥如相求載飛載止鳴不休¶
願以盟言結綢繆為予一洗離居愁何以報之青琳球¶
　　松陵道中¶
野闊煙凝樹湖深水近田了鬟挑菜女獨櫓賣魚船鳥¶
去青山外帆収古驛前孤吟看北斗戀闕竟忘眠¶
<pb:KR4h0156_WYG_023-13b>¶
　陳　雝(一首/)¶
　　　雝字惟肅海寧人¶
　　葛嶺懐古¶
山上樓臺湖上船平章醉後嬾朝天羽書莫報樊城急¶
新得蛾眉正少年¶
　錢　曄(一首/)¶
　　　曄字允輝常熟人浙江都司經歴有避菴集(李/賓)¶
　　　(之云江陰周岐鳯多技能坐事亡命扁舟夜泊/曄投以詩岐鳯得之大慟江南人至今傳之)¶
<pb:KR4h0156_WYG_023-14a>¶
　　贈澄江周岐鳯¶
琴劒漂零西復東舊游清興幾時同一身作客如張儉¶
四海何人是孔融野寺鶯花春對酒河橋風雨夜推篷¶
機心盡付東流水惟有家山在夢中¶
　陳　顥(一首/)¶
　　　顥字漢昭嘉興人有竹鄰集¶
　　立春¶
蕭條書劒客邊身望望歸期過立春宫柳漸黄梅己白¶
<pb:KR4h0156_WYG_023-14b>¶
東風應笑未歸人¶
　張　愖(二首/)¶
　　　愖字汝誠鄞縣人有東臯集¶
　　四月三日¶
未盡傷春酒一杯㣲風吹雨又南來浮雲心事何曽定¶
逝水年華更不囘數尺雞頭添穉竹一簾鼠耳長高槐¶
博山無火清香度何處薔薇昨夜開¶
　　贈天童詩僧讓公¶
<pb:KR4h0156_WYG_023-15a>¶
自聞方外說天童夢繞青山十里松珍重能詩老支遁¶
尋常結社勝爐峯傳書度海朝憑鶴擊鉢臨江夜擾龍¶
今日東風花縣裏解衣留偈得從容¶
　李　廸(一首/)¶
　　　廸字叡迪鄞縣人¶
　　郊游¶
栗杖風前處處扶林花掩映失前途兒童也喜尋春客¶
說與東村賣酒壚¶
<pb:KR4h0156_WYG_023-15b>¶
　張　肯(二首/)¶
　　　肯字繼孟呉人有夢菴詩稾¶
　　沈如美所畫美人圖為徐文輝作¶
流蘇綴綵鴛帳寒金鴨不飛香縷殘新霜撲簾白如粉¶
啞啞烏啼金井欄芙蓉屛開睡初醒守宫淺褪胭脂冷¶
玉釵慵整雙鳯凰春愁壓翠蛾眉長¶
　　送人之官嶺外¶
曉裝帶雪出呉門惜别休辭酒滿尊邊徼一官同謫宦¶
<pb:KR4h0156_WYG_023-16a>¶
平安萬里即殊㤙月明好度梅花嶺雨過頻穿槲葉村¶
想得龍城公退後故鄉風景與誰論¶
　杜　瓊(二首/)¶
　　　瓊字用嘉呉縣人自號鹿冠老人又號東原耕¶
　　　者卒門人私謚曰淵孝先生有東原集¶
　　挽陸徴士¶
蕭蕭白楊樹瑟瑟鳴西風嚴霜隕百草草下哀寒蟲方¶
當嵗徂邁那堪悲送終平生結交好一旦隔音容魂氣¶
<pb:KR4h0156_WYG_023-16b>¶
竟何之遺軀返幽宫挽棺向西麓去去不復東斜照寒¶
無光頑陰蔽羣峰隧道一深閉千秋恨難窮徘徊不能¶
去灑淚心忡忡¶
　　采菱圗¶
苕溪秋高水初落菱花已老菱生角紅裙綠髻誰家人¶
小艇如梭不停泊三三兩兩共采菱纎纎十指寒如氷¶
不怕指寒并刺損只恐歸家無斗升湖州人家風俗美¶
男解耕田女絲枲采菱即是采桑人又與家中助生理¶
<pb:KR4h0156_WYG_023-17a>¶
落日青山斂暮烟湖波十里鏡中天清歌一曲循歸路¶
不似邪溪唱采蓮¶
　秦　旭(九首/)¶
　　　旭字景暘無錫人有修敬先生集(趙柱野云先/生詩因事成)¶
　　　(言遇景命賦直吐胷臆風骨自存之程克勤云/公詩醲郁峻整諸體咸備  李賓  云公詩得)¶
　　　(肯綮能作/驚人語)¶
　　　(詩話景𤾉五峰之父五峰於天順間通籍景暘/詩名著於鄉䣊久矣成化壬寅結碧山吟社於)¶
　　　(惠山之麓與者十人陸勉懋成高直惟清陳履/天澤黄祿公福楊理叔理李庻舜明陳公懋行)¶
<pb:KR4h0156_WYG_023-17b>¶
　　　(之施亷彦清潘緒繼芳其一則景暘也時舜明/年八十六景𤾉八十五天澤八十三懋成八十)¶
　　　(二惟清七十九公禄七十三叔理七十二行之/六十九彦清六十一惟繼芳年未五十諸公彊)¶
　　　(之入社其後享年八十餘是時常熟馬紹榮宗/勉榜其門長洲李應禎貞伯扁其堂旴江左贊)¶
　　　(時翊名其亭同邑邵寳國賢為之記長洲沈周/啟南為之圖江左傳為佳話吟社九人皆處士)¶
　　　(獨景𤾉以子貴封武昌知府行之好著書故景/𤾉詩云先生豈特天趣高著書厭嚼前人糟後)¶
　　　(於宏治元年上所著書大要謂尚書周易大學/中庸注失經迷臣有一得頗能析理通政使以)¶
　　　(奏内自稱庶人且穿鑿害道乞正其罪泰陵命/焚其書押遣還鄉事載實録而談修惠山古今)¶
　　　(考遺/之)¶
<pb:KR4h0156_WYG_023-18a>¶
　　傷春詞簡繼芳¶
東風陣陣花狼籍老夫鈎簾空歎惜狂來扶病欲出門¶
門外春泥深一尺徐家園裏葛家樓囘首繁華逐水流¶
安得紅顔生羽翼玉笙吹上崑崙丘¶
　　苦雨簡立夫¶
鵓鳩雙雙啼屋角細雨斑斑晴復作碧水蒼苔野外昬¶
挑燈坐聽簷花落輕寒側側透重扉畨把羅衣換裌衣¶
出門可奈春泥滑孤負西山筍蕨肥¶
<pb:KR4h0156_WYG_023-18b>¶
　　雨齋簡惟清¶
瀏瀏竹間雨瀟瀟牕外鳴小池収暑氣疎柳作秋聲鬢¶
雪䝉頭冷腰金照眼明年光太怱廹何處學長生¶
　　酬黄公禄¶
春城無伴獨徜徉江草江波帶夕陽同學幾人千里夢¶
相思一日九迴腸東呉文社今寥落南國音書孰寄將¶
遙想杏花軒裏客習池蹤跡久荒凉¶
　　寄公禄¶
<pb:KR4h0156_WYG_023-19a>¶
海内新詩久不聞東樓高卧思紛紛牕含竹色清如許¶
人比梅花瘦幾分銀燭翠壺歌白苧畫船春水載紅裙¶
昔年樂事俱陳迹愁對孤燈更憶君¶
　　松菴避暑¶
秋燈禪榻鬢絲絲行樂鄉山也自宜草閣共招溪上月¶
茶爐重和巻中詩牧之有意尋春早靈運無縁入社遲¶
且與諸公相對飲風流不减㑹昌時¶
　　送人還京¶
<pb:KR4h0156_WYG_023-19b>¶
青楓江上葉蕭蕭汴水淮雲去路遙宫燭漸低鄉夢斷¶
家山將近客愁消霜寒鐡甕秋聞柝月落揚州夜聽潮¶
厚禄故人如問我白頭甘作惠山樵¶
　　與懋成惟清公禄叔理舜明山行歸途有作¶
落梅風急放湖船六客逍遙是散仙雪白河豚新入饌¶
鵝黄楊柳未成綿松菴相地開詩社花市㽞衣當酒錢¶
寄語諸公愼終始莫因勤怠誤流年¶
　　題畫梅¶
<pb:KR4h0156_WYG_023-20a>¶
沙際春煙濕未消落梅風急送輕橈江邊有客尋詩去¶
應在西湖第六橋¶
　¶
　¶
　¶
　¶
　¶
　¶
<pb:KR4h0156_WYG_023-20b>¶
　¶
　¶
　¶
　¶
　¶
　¶
　¶
　明詩綜巻二十三¶
