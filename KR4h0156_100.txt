# -*- mode: mandoku-view; -*-
#+TITLE: 明詩綜
#+DATE: 2015-08-25 00:43:08.918711
#+PROPERTY: ID KR4h0156
#+PROPERTY: BASEEDITION WYG    
#+PROPERTY: JUAN 卷一百
<pb:KR4h0156_WYG_100-1a>¶
欽定四庫全書¶
　明詩綜卷一百¶
　　　　　　　　　　翰林院檢討朱彞尊編¶
　　　(静志居詩話昔漢孝武立樂府采歌謡班孟堅/謂代趙之謳秦楚之風皆感於哀樂縁事而發)¶
　　　(可以觀風俗知厚薄故郭茂倩編樂府詩集雜/謡歌辭包括無遺余特仿其例摭采附於卷末)¶
　　　(惟夫童謡輿誦及田家雜占未甞師法古人出/於天地自然之音世治之汙隆人材之邪正莫)¶
　　　(不一本好惡之公所謂詩可以觀者是已繹逐/燕之旨知革除本自皇衷諷雨帝之言信奪門)¶
　　　(元非人事茍察於耳介葛盧之於牛亓師翁偉/之於馬公冶長之於鳥猶将欣然遇之載諸篇)¶
<pb:KR4h0156_WYG_100-1b>¶
　　　(籍矧無戾於春女之思秋士之悲者乎年來史/局雖開汗青無日留此以俟撰五行志循吏傳)¶
　　　(者采/擇焉)¶
　　劉侯歌¶
　　　永樂中山陽劉安知南宫縣勤於撫字境内旱¶
　　　蝗率吏民捕禱蝗亦頓絶是嵗鄰邑皆饑惟南¶
　　　宫大稔民歌曰¶
侯宰南宫民和政通蝗不入境今之魯恭¶
　　何鐵面¶
<pb:KR4h0156_WYG_100-2a>¶
　　　永樂中仁和何澦官刑曹郎持法不避貴勢京¶
　　　師語曰¶
毋縱誕避何鐵面¶
　　京師語¶
　　　頴上李芳中永樂中進士任刑科給事中執法¶
　　　不撓忤權倖謫海鹽丞棄官居家宣宗甞顧問¶
　　　曰李芳何在近倖畏其剛直多沮之京師為之¶
　　　語曰¶
<pb:KR4h0156_WYG_100-2b>¶
永樂紀綱宣徳李芳¶
　　京師語¶
　　　正統戊辰京師語云云是年安福彭時殿試賜¶
　　　第一甲第一名¶
莫問知不知狀元是彭時¶
　　京師童謡¶
　　　正統中京師羣兒連臂呼于塗曰正月裏狼來¶
　　　齩猪未一兒應曰未也循是至八月則應曰來¶
<pb:KR4h0156_WYG_100-3a>¶
　　　矣來矣皆散走時方旱又有羣兒歌於塗云云¶
　　　既而有狼山之難¶
雨帝雨帝城隍土地雨若再來還我土地¶
　　京闈語¶
　　　景泰癸酉廬陵羅崇嶽舉順天鄉試第一以詭¶
　　　籍斥還後三年大學士陳循子瑛王文子倫入¶
　　　試皆不得舉有旨特賜舉人時人語曰¶
榜有姓名還是學生榜無名氏京闈貢士¶
<pb:KR4h0156_WYG_100-3b>¶
　　翰林語¶
　　　茶陵李東陽等為翰林長而王九思等為檢討¶
　　　時人語云¶
上有三老下有三討¶
　　京都語¶
　　　成化中光州熊翀官兵部侍郎時馬(闕/)為尚書¶
　　　而侍郎有左熊右熊京師語云¶
兩熊一馬太平天下¶
<pb:KR4h0156_WYG_100-4a>¶
　　京師語¶
　　　𢎞治中鍾祥沈文華為刑部員外郎事多平反¶
　　　京師語云¶
有事勿忙須問沈郎¶
　　京都語¶
麥公牢子崔公馬髙公銀子當塼瓦¶
　　都下諺¶
吏科官戸科飯刑科紙工科炭兵科皂𨽻禮科看¶
<pb:KR4h0156_WYG_100-4b>¶
　　安州語¶
　　　蘇州張寅仲明中正徳辛巳進士知安州浚牙¶
　　　家港築隄暇則與士子講學時孔天𦙍知祁州¶
　　　亦以才見重時人語曰¶
有所疑問安祁莫憂竦有張孔¶
　　京師語¶
　　　嘉靖五年天台起復知縣潘淵進嘉靖龍飛頌¶
　　　效蘇蕙織錦圖帝以其文縱横莫辨使開寫正¶
<pb:KR4h0156_WYG_100-5a>¶
　　　文以進是時請建世室者有監生王淵進世廟¶
　　　頌擢上林監丞京師語曰¶
兩淵口濶如斗笑殺張蘿峰引出一羣狗¶
　　疫無鬼¶
　　　容城楊繼盛少時讀書僧寺時僧多病疫同舎¶
　　　生咸亡去繼盛為調藥餌僧以次愈時人異之¶
　　　語云¶
疫無鬼以為不信視楊子¶
<pb:KR4h0156_WYG_100-5b>¶
　　都中歌¶
　　　嘉靖中土木繁興一時工曹驟増數員都中歌¶
　　　曰¶
馬頭雙馬後方督工郎¶
　　束鹿語¶
　　　濮州蘇祐補束鹿知縣邑多囚繋下車一日釋¶
　　　數百人明日革罷徭車三十兩又明日有詔召¶
　　　束鹿令邑人語曰¶
<pb:KR4h0156_WYG_100-6a>¶
三日官府百年父母¶
　　翰林語¶
　　　京山李維楨在翰林博聞强記與新安許國齊¶
　　　稱同舘語云¶
記不得問老許作不得問小李¶
　　得山禽¶
　　　萬厯中合肥黄道月好挾少年岸幘衣半臂紫¶
　　　袷坐驄馬挾彈游西山時人從之語云¶
<pb:KR4h0156_WYG_100-6b>¶
得山禽從舎人¶
　　燕人諺¶
過了八達嶺征衣添一領¶
　　北地諺¶
駱駝見栁渴羌見酒¶
　　冨林語¶
　　　華亭曹時中與兄泰隠冨林以詞翰自老時人¶
　　　語云¶
<pb:KR4h0156_WYG_100-7a>¶
冨林二曹一時人豪¶
　　道士歌¶
　　　建文中京師有道士歌于塗云云¶
莫逐燕逐燕起髙飛髙飛上帝畿¶
　　况太守歌¶
　　　宣徳中况鍾知蘇州府稱治最秩滿去民叩闕¶
　　　留者八萬人吳人歌曰¶
况太守民父母早歸來樂田叟¶
<pb:KR4h0156_WYG_100-7b>¶
　　興化謡¶
　　　蒲政四川舉人正統六年任揚州興化主簿寛¶
　　　恕亷靖民謡云¶
蒲政打蒲鞭青布縁了邊九年三考滿不要一文錢¶
　　江隂歌¶
　　　天順中昌黎周斌以御史論劾曹石謫知江隂¶
　　　縣士民愛戴之歌曰¶
旱為災我公禱甘雨來水為患我公禱隂雲散¶
<pb:KR4h0156_WYG_100-8a>¶
　　淮上歌¶
　　　瀋陽范鏓中正徳丁丑進士歴官兩淮運使盡¶
　　　革夙弊遷四川參政以去商民立祠淮水上為¶
　　　之歌曰¶
范來早商民飽范來遲商民饑¶
　　興化民歌¶
　　　嘉興孫璽知揚州興化縣事有土豪徐恩入貲¶
　　　為千戸交結權貴横行鄉曲璽以法殺之民歌¶
<pb:KR4h0156_WYG_100-8b>¶
　　　曰¶
彼惡人兮虎翼而飛惡人既殺兮公瘠我肥¶
　　嘉靖中童謡(二首/)¶
賣槍纓人上城¶
茄頭下人走馬¶
　　留都語¶
　　　扶溝劉自强嘉靖中官應天府尹㝷轉都察院¶
　　　右都御史進戸部尚書再改兵部居官峻法一¶
<pb:KR4h0156_WYG_100-9a>¶
　　　尚書囑以事怒曰贓吏敢爾邪起奮拳仆其隸¶
　　　人留都為之語曰¶
尚書贓輿臺僵矯矯劉公洵自强¶
　　吳下語¶
　　　吳人皇甫沖兄弟四人並有盛名既而張鳳翼¶
　　　兄弟三人亦有名於時吳下語云¶
前有四皇後有三張¶
　　吳人語¶
<pb:KR4h0156_WYG_100-9b>¶
　　　長洲文震孟性孝友居翰苑未踰年罷官家居¶
　　　吳人語曰¶
求忠臣須孝子翳為誰文文起¶
　　興化歌¶
　　　廬陵陸某知揚州興化縣事将入覲報政民歌¶
　　　之曰¶
昔來何遲今去何速恵我弗終昭陽之陸¶
　　涇縣歌¶
<pb:KR4h0156_WYG_100-10a>¶
　　　嘉興髙承埏知涇縣将去民歌之曰¶
眄公車來何暮計公程去何處公内召我何之急攀轅¶
告上司上司揚言不可止入都門見天子¶
　　如臯謡¶
　　　長山王㞳生中崇禎庚辰進士知揚州如臯縣¶
　　　事性愛畜蝶民有罪當笞者輸蝶得免羅致千¶
　　　百召客飲縱之以為樂邑人語曰¶
隋堤螢火輟縣官放蝴蝶¶
<pb:KR4h0156_WYG_100-10b>¶
　　江南諺¶
　　　江南田家占雨諺曰¶
甲申尤自可乙酉怕殺我(按二語宋時即有之見范石/湖詩注而江南至今傳之却)¶
(成亡國/之讖)¶
　　南京諺¶
　　　福藩稱制江南馬士英阮大鋮等用事一時倖¶
　　　進者衆南京為之語曰¶
職方賤如狗都督滿街走¶
<pb:KR4h0156_WYG_100-11a>¶
　　南京童謡¶
一匹馬走天下騎馬誰大耳兒¶
　　　(詩話指士英阮大鋮也時又有對聨云闖賊無/門匹馬横行天下元凶有耳一兀坐擾中原)¶
　　南京童謡¶
楊栁青放風筝¶
　　吳諺(二首/)¶
官粻辦便無飯¶
南道如虎升官半府¶
<pb:KR4h0156_WYG_100-11b>¶
　　吳中諺(六首/)¶
有利無利但看二月十二(花朝日晴則/百果多實)¶
三月溝厎白莎草變成麥(三月無雨/麥乃有收)¶
六月不熱五穀不結¶
秋孛鹿損萬斛(立秋日/不宜雷)¶
若要麥見三白(冬至逢第三戌為臘臘前雪/三次謂曰三白大宜菜麥)¶
除夜犬不吠新年無疫厲(除夜/宜静)¶
　　常州語¶
<pb:KR4h0156_WYG_100-12a>¶
江隂莫動手無錫莫開口(江隂人拳勇/無錫人善歌)¶
　　恵山謡¶
　　　恵山街一名綺塍街夾路古藤喬木謡云¶
恵山街五里長踏花歸鞵厎香¶
　　解州歌¶
　　　永樂中浮梁吳恵知解州民歌曰¶
吳父母恩何溥昔憔悴今鼓舞¶
　　山西謡¶
<pb:KR4h0156_WYG_100-12b>¶
　　　正徳中歴城徐暹為山西副使時有巨冦號混¶
　　　天王劫掠郡縣暹以計平之民乃語曰¶
不發一矢賊乃盡死不荷厥戈賊死實多¶
　　吳公謡(二首/)¶
　　　吳江吳山為山東副使獄無滯囚時有塞井復¶
　　　渫民為謡云云既而遷福建按察使聽訟明允¶
　　　民又謡云云¶
彼泥者泉弗浚而復錫我則福¶
<pb:KR4h0156_WYG_100-13a>¶
鳳之棲其雛來儀民具是依¶
　　諸城縣漢王山西南五里有卷簾荘雖嚴冬無霜¶
　　降邑人諺云¶
卷簾荘秋冬不下霜¶
　　徳州諺¶
　　　徳州苦水鋪土人素狡諺云¶
苦水鋪神仙過留筒布¶
　　山東謡¶
<pb:KR4h0156_WYG_100-13b>¶
　　　霑化李魯生日照李蕃天啓中交結奄宦以鬻¶
　　　爵為事青兖間謡云云後魏璫敗魯生蕃俱以¶
　　　太僕少卿擬徒¶
若要起問二李¶
　　通許諺¶
　　　通許婁良與同郡賈恪齊名兩人皆中正統進¶
　　　士邑人諺曰¶
婁良賈恪氣如山嶽¶
<pb:KR4h0156_WYG_100-14a>¶
　　太康謡¶
　　　博興韓珝令太康多異政蝗不入境民謡曰¶
欲蝗不復墮須是韓公過欲蝗不為災須是韓公來¶
　　禹州歌¶
　　　上海潘恩知禹州州人語曰¶
莫相仇避潘侯¶
　　郭公讖¶
　　　嘉靖元年河南巡撫何天衢命百戸亓修月堤¶
<pb:KR4h0156_WYG_100-14b>¶
　　　發一古冢塼上朱書云云塼空其中人以為琴¶
　　　几¶
　　　(詩話崇禎中帝製於變時/雍琴曲曽取此塼入禁)¶
郭公塼郭公墓郭公逢著亓百戸巡撫差爾修月隄臨¶
時讓我三五歩¶
　　慶陽軍中語¶
　　　洪武初張良臣復據晉陽以叛其兵精悍養子¶
　　　七人咸善戰軍中語曰¶
<pb:KR4h0156_WYG_100-15a>¶
不畏金牌張但畏七條鎗¶
　　臨洮歌¶
　　　潞城劉昭宣徳中為臨洮尹多仁政民歌曰¶
野有流民惟侯集之邑有田疇惟侯闢之古人謹獄惟¶
侯哀之有此三恵孰不懷之¶
　　塘下童謡¶
　　　台州太平縣塘下戴某與方谷真婚戴氏将敗¶
　　　童謡云云及洪武末戴氏竟籍沒惟二女出嫁¶
<pb:KR4h0156_WYG_100-15b>¶
　　　存焉¶
塘下戴好種菜菜開花好種茶茶結子好種柿柿蔕烏¶
摘了大姑摘小姑¶
　　羅太守歌¶
　　　桂陽羅以禮永樂中守紹興寛猛得宜遇雨𤾉¶
　　　不時往禱輒應民歌曰¶
太守羅以禮祈晴得晴祈雨得雨¶
　　二洪歌¶
<pb:KR4h0156_WYG_100-16a>¶
　　　莆田洪楷從子珠後先知紹興府崇尚名教人¶
　　　歌之曰¶
大洪小洪先後同風¶
　　湯太守歌¶
　　　安岳湯紹恩為紹興守瀕海潮至渰沒田舎紹¶
　　　恩為築隄建閘以時蓄洩闢田數千畝越人歌¶
　　　之曰¶
泰山巔髙於天長江水清見厎功名如山水萬古留青¶
<pb:KR4h0156_WYG_100-16b>¶
史¶
　　越人語¶
　　　長清李僑嘉靖中知紹興府多恵政時知山隂¶
　　　縣事李某不得於民每出則以兩鐵索前導而¶
　　　僑必懸兩爐焚香越人語曰¶
府香爐縣鐵索一為善一為惡¶
　　平湖諺¶
　　　平湖俞瓛字廷貴有行誼熊卓知縣事引與計¶
<pb:KR4h0156_WYG_100-17a>¶
　　　事行之民輒曰神明或干以私遂謝弗與通里¶
　　　人諺曰¶
郭東俞生當春握氷¶
　　嘉興語¶
　　　金溪洪範知嘉興縣事承知府楊繼宗之後亷¶
　　　静寡欲士民語云¶
洪令楊守承前啓後¶
　　童謡¶
<pb:KR4h0156_WYG_100-17b>¶
貍貍斑斑跳過南山南山北斗獵迴界口界口北面二¶
十弓箭¶
　　　(詩話此予童穉日偕閭巷小兒聨臂/蹋足而歌者不詳何義亦未有驗)¶
　　饒州歌(二首/)¶
　　　陶安知饒州當入覲民為之歌云云既而復命¶
　　　守州事載歌云云¶
千里榛蕪侯來之初萬姓耕闢侯去之日¶
湖水滺滺侯澤之流湖水有塞我思侯徳¶
<pb:KR4h0156_WYG_100-18a>¶
　　賈推官謡¶
　　　嶧縣賈訪𢎞治中為建昌推官大璫至廷辱郡¶
　　　守以下官訪獨與抗禮民謡云¶
知府一堆泥同知一凷土若非賈推官壞了建昌府¶
　　南豐歌¶
　　　通州馮堅洪武中為南豐典史(一作南豐知/縣海陽戴瑀)政¶
　　　平訟理民懷其徳歌曰¶
山市晴山鳥鳴商旅行農夫耕老瓦盆中冽酒盈呼嚻¶
<pb:KR4h0156_WYG_100-18b>¶
隳突不聞聲¶
　　南豐歌¶
　　　建徳陳勉景泰中為南豐知縣百廢具舉民歌¶
　　　之云¶
大尹陳政事新男耕女織歌陽春¶
　　江西謡¶
　　　𢎞治中吳江王哲巡按江西有威名民為謡曰¶
江西有一哲六月飛霜雪天下有十哲太平無休歇¶
<pb:KR4h0156_WYG_100-19a>¶
　　安仁語¶
　　　南海洗光正徳中知安仁縣能辨疑獄百姓語¶
　　　曰¶
民無冤訟有洗燈籠訟無滯屈有洗三日¶
　　九江語¶
　　　萬衣為南京刑部主事頻夢其父心動請急歸¶
　　　抵家九日父沒里人為之語曰¶
萬孝子生知死¶
<pb:KR4h0156_WYG_100-19b>¶
　　建昌民謡¶
　　　晉江吳夢相為建昌府推官遷南京大理評事¶
　　　時人語曰¶
吳公吳公行李皆空公道服人私情不通¶
　　浮梁謡¶
　　　浮梁人吳十九善製磁器士大夫多與之游時¶
　　　人語云¶
成窯太薄永窯厚天下馳名吳十九¶
<pb:KR4h0156_WYG_100-20a>¶
　　萬安上灘諺¶
一灘髙一丈南安在天上¶
　　萬載諺¶
　　　萬載翟昌甫家貧樂道好讀書春夏移書於佛¶
　　　塔秋冬樓居里人諺云云後以人才舉為郎¶
春夏塔秋冬樓風吹四面揺昌甫獨不憂¶
　　童謡¶
　　　蒲圻陳文禮字貴和洪武三年由貢生授監察¶
<pb:KR4h0156_WYG_100-20b>¶
　　　御史有冤獄久不決童謡云云文禮悟曰罪人¶
　　　必康七也果如其言¶
斗穀三升米說與陳文禮¶
　　王捕虎歌¶
　　　清苑王哲為湖廣布政使亷正彦明人不敢干¶
　　　以私歌之曰¶
王捕虎最執古囊無錢衣有補¶
　　漢陽民歌¶
<pb:KR4h0156_WYG_100-21a>¶
　　　廣州何澹字中美以天順中進士知漢陽府民¶
　　　歌之曰¶
何太守築漢陂飢得食寒得衣¶
　　陸青天謡¶
　　　嘉善陸垹知武昌府郡人謡曰¶
陸青天勝明月青天無不青明月有時缺¶
　　辰州苖民語¶
不畏官軍但畏粻屯(沈融谷云苖民負固恃有千萬山/峒軍退則突出軍至則潛藏惟官)¶
<pb:KR4h0156_WYG_100-21b>¶
(軍糧多築長圍/困之其所畏也)¶
　　辰州田家諺(二首/)¶
四月八日晴魚兒上髙坪¶
十日雨連連髙山也是田¶
　　　(詩話廣信府/志亦載此語)¶
　　蜀人語¶
　　　安陽崔陞任四川參政與僉事曲銳並有威名¶
　　　蜀人語曰¶
<pb:KR4h0156_WYG_100-22a>¶
崔參曲僉屹如雪山¶
　　崇慶諺¶
　　　崇慶俗尚浮屠萬輔居䘮獨遵家禮鄉人化之¶
　　　諺曰¶
萬輔一呼䘮禮皆儒¶
　　蜀中謡¶
　　　蜀冦黄中據支羅砦與牛欄坪相望里許萬山¶
　　　斗絶目為天城謡云¶
<pb:KR4h0156_WYG_100-22b>¶
打得支羅砦金珠滿船載打得牛欄坪換箇成都城¶
　　播州語¶
　　　楊友與楊愛兄弟相仇兩州為之不寧土人語¶
　　　云¶
骨肉臡醢參商播凱¶
　　萬厯二十七年播酋叛勢甚張十月鄉人譚經歴¶
　　恕避兵深巖忽聞石裂有文在石上云云巡撫郭¶
　　子章鏤板以傳賊中明年賊果滅¶
<pb:KR4h0156_WYG_100-23a>¶
聚山巖人化血石壁壞諸蠻絶¶
　　蜀諺¶
&KR1527;澦冒頂黒石下井¶
　　恵安語¶
　　　洪武中三河安景賢知恵安縣事民頌之曰¶
安公莅止視民如子¶
　　興化謡¶
　　　正徳中進士岳池馮馴守興化民謡曰¶
<pb:KR4h0156_WYG_100-23b>¶
馮太守來何遲胥吏瘠百姓肥¶
　　閩中語¶
　　　布衣髙瀔傅汝舟從鄭善夫游學為詩閩人為¶
　　　之語曰¶
髙垂股傅脫粟言齗齗中歌曲¶
　　葉君歌¶
　　　隆慶中歸善葉春及知恵安縣民愛之如慈父¶
　　　歌之曰¶
<pb:KR4h0156_WYG_100-24a>¶
葉君為政惟飲吾水設施不煩五風十雨¶
　　福建語¶
　　　㑹稽商為正萬厯初巡按福建與巡撫都御史¶
　　　龎尚鵬協心共事百廢具興福建語云¶
恤我甘苦龎父商母¶
　　閩中謡¶
　　　嘉興譚昌言為福建提學人有投私書者槩不¶
　　　發試竣題數行裹原書復之閩人語云¶
<pb:KR4h0156_WYG_100-24b>¶
來一封去兩封以為不信視郵筒¶
　　吳公歌¶
　　　崇禎中新安吳彦芳為莆田令有恵政秩滿去¶
　　　新縣令催科嚴民乃思吳公歌曰¶
陽春何去霰雪何來父邪母邪翳惟我懷¶
　　武夷諺¶
一曲一灣一灣一灘¶
　　泉州語¶
<pb:KR4h0156_WYG_100-25a>¶
洛陽橋一望四里皆琨瑤¶
　　莆田諺¶
橘子黄醫師藏¶
　　順徳謡(二首/)¶
　　　嘉靖初餘姚金蕃知順徳縣初政尚嚴民謡云¶
　　　云比及朞豪强斂獄訟減民復謡云云¶
朝鰓鰓毛厥施乎夕掝掝石厥畫乎勞乎勞乎盍燕以¶
敖乎¶
<pb:KR4h0156_WYG_100-25b>¶
華蓋之屹屹不如尹之無泐碧鑑之粼粼不如尹之無¶
津長我禾黍穀我士女吁嗟乎膏雨¶
　　順徳謡¶
　　　徳清胡友信宰順徳邑多盜懼民輕法頗尚猛¶
　　　厲凡獲賊腊其鼻或投諸淵聞者震驚謡曰¶
山有虎邑有胡無捋其鬚¶
　　恵州歌¶
　　　福州鄭天佐為恵州通判善折獄民歌之曰¶
<pb:KR4h0156_WYG_100-26a>¶
縣遲延府一年但愬鄭青天訟無滯民不冤¶
　　髙州歌¶
　　　開縣嚴琥同知髙州府時大饑琥捐俸以賑民¶
　　　歌曰¶
治我嚴父生我慈母¶
　　雷州歌¶
　　　永樂中天台黄敬知雷州府先是郡多囚繋敬¶
　　　至數日悉為剖决獄盡空民歌之曰¶
<pb:KR4h0156_WYG_100-26b>¶
黄公來遲使我無依今公莅政恵我無私¶
　　瓊州民謡¶
　　　瓊州蠻黎岐習馳射自稱神弓萬厯十四年為¶
　　　官兵所敗請降民謡云¶
弛神弓來歸降¶
　　儋州諺¶
　　　儋俗事神有上帝㑹天妃㑹鄧天君㑹羊元帥¶
　　　㑹鑾輿五采迎神十百大饗于村中景泰天順¶
<pb:KR4h0156_WYG_100-27a>¶
　　　間諺云¶
栁英有銀兒子跳神洪全有金阿母賣鍼¶
　　廣東諺¶
飢食荔支飽食黄皮¶
蛇珠千枚不及玫瑰¶
潿蚌之胎有玫瑰文魮之腹有美玉¶
文魮鳴美玉生¶
多食馬蘭少食芥藍¶
<pb:KR4h0156_WYG_100-27b>¶
　　廣州諺(七首/)¶
爾有垣墻我有火秧¶
嬰兒瘦探石鷇¶
家有竹雞啼白蟻化作泥¶
秋冬食麞春夏食羊¶
朝為泡魚暮為蒿豬¶
霜蟹雪螺味不在多¶
石灣瓦勝天下¶
<pb:KR4h0156_WYG_100-28a>¶
　　粤諺¶
　　　韶州水急至險者為牯牛灘舟子語云¶
行過牯牛五石灘寄書歸去報平安¶
過得牯牛舟子白頭¶
　　大廟峽歌¶
清溪濛裏(二驛名/路多虎)早眠宴起¶
　　肇慶府謡(二首/)¶
　　　西水自廣西來每嵗夏至後淫雨暴漲諺云¶
<pb:KR4h0156_WYG_100-28b>¶
水浸釣魚臺上下不得來(釣魚臺峽/中山名)¶
西水漫漫魚蟹滿盤¶
　　瓊州諺(二首/)¶
　　　瓊州以海水占年海水熱則荒諺曰¶
海水熱穀不結海水凉禾登場¶
海南多陽一木五香¶
　　瓊州諺¶
　　　瓊州東界地瘠以羊骨壅田終無穫腴壤多在¶
<pb:KR4h0156_WYG_100-29a>¶
　　　西故諺云¶
東路㯽榔西路米粻¶
　　猺人謡¶
　　　羅旁猺九星巖有石其厎空洞撞之淵淵作鼓¶
　　　聲每出劫人撃之以為號其謡云¶
撞石鼓萬家為我虜¶
　　粤西諺¶
思播田揚兩廣岑黄(言宣慰氏/族之大也)¶
<pb:KR4h0156_WYG_100-29b>¶
　　花瓦謡¶
　　　田州女土官瓦氏嘉靖十四年調之征倭至蘇¶
　　　州索有司捕蛇為軍中食敗倭於王江涇時人¶
　　　語云¶
花瓦家能殺倭腊而啖之有如蛇¶
　　華林謡¶
　　　江西華林洞賊反檄田州土官岑猛征之猛兵¶
　　　沿塗剽掠民皆徙村避之謡云¶
<pb:KR4h0156_WYG_100-30a>¶
華林賊來亦得土兵來死不測¶
　　藤峽謡¶
　　　自藤峽徑府江三百餘里諸蠻互為死黨出刧¶
　　　商船得人則刳其腹投之江中峽人謡云¶
盎有一斗米莫泝藤峽水囊有一百錢莫上府江船¶
　　永通峽謡¶
　　　藤峽平後正徳間遺孽漸蔓峽南尤甚横江禦¶
　　　人莫可禁制都御史陳金以諸蠻所嗜魚鹽乃¶
<pb:KR4h0156_WYG_100-30b>¶
　　　令商船度峽者以此委之道稍通金疏其事請¶
　　　名永通峽詔從之未幾諸蠻征索無厭稍不愜¶
　　　意輒掠殺之潯人謡云¶
昔永通今求通求不得葬江中誰其作始噫陳公¶
　　妖巫歌¶
　　　金陵初建滇南段寳遣其叔真自㑹川奉表歸¶
　　　款朝廷亦以書報之時有妖巫女歌云¶
莫道君為山海主山海笑諧諧園中花謝千萬朶别有¶
<pb:KR4h0156_WYG_100-31a>¶
明主來¶
　　永寧語¶
　　　雲南永寧蠻塞矢不刺非於宣徳四年糾合四¶
　　　川鹽井衛土官馬刺非殺永寧土知府各吉八¶
　　　合已命卜徹襲職矢不刺非復殺之永寧人語¶
　　　云¶
土官數竒逢兩刺非¶
　　曲靖歌¶
<pb:KR4h0156_WYG_100-31b>¶
　　　成化中灌縣焦韶知曲靖府境産瑞禾民歌曰¶
禾本二穂嘉穀滿田太守焦公仁徳及天¶
　　楚雄歌¶
　　　先大父君籲府君諱大競(吳江潘/耒填諱)知楚雄府政¶
　　　尚亷静甫半載丁内艱幾不能治装歸郡人歌¶
　　　曰¶
清貧太守一世難百鳥有鳳鳳有鸞¶
　　滇中諺¶
<pb:KR4h0156_WYG_100-32a>¶
山蠻不落葉地蠻湯自熱¶
　　貴州謡¶
　　　鄰水楊純以監察御史按貴州任滿百姓乞留¶
　　　一年詔許之民乃謡曰¶
鄰水楊但願年年巡貴陽¶
　　貴州宣慰司居水西曰烏蠻為烏羅羅居慕役曰¶
　　白蠻曰白羅羅諺云云言至死猶鬭也¶
水西羅鬼斷頭掉尾¶
<pb:KR4h0156_WYG_100-32b>¶
　　貴州諺¶
黄平鐵興隆雪¶
　　苖人謡¶
苖家讎九世休¶
　　黔中諺(三首/)¶
天無三日晴地無三尺平¶
四月八凍殺鴨¶
九月重陽移火進房¶
<pb:KR4h0156_WYG_100-33a>¶
　　陳父歌¶
　　　印江陳表知廣元縣事與利州衛雜處軍强民¶
　　　弱表申明制度以服武弁民歌曰¶
古來力役軍三民七陳父定之彼此畫一家用平康勞¶
者獲息¶
　　翰林諺¶
翰林九年就熱去寒¶
　　蘭江諺¶
<pb:KR4h0156_WYG_100-33b>¶
金家梁舊酒香¶
　¶
　¶
　¶
　¶
　¶
　¶
　明詩綜卷一百¶
