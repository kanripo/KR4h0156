# -*- mode: mandoku-view; -*-
#+TITLE: 明詩綜
#+DATE: 2015-08-25 00:43:08.751088
#+PROPERTY: ID KR4h0156
#+PROPERTY: BASEEDITION WYG    
#+PROPERTY: JUAN 卷九十二
<pb:KR4h0156_WYG_092-1a>¶
欽定四庫全書¶
　明詩綜卷九十二¶
　　　　　　　　　　翰林院檢討朱彞尊編¶
　　　(静志居詩話女冠盛于唐楊太真以開元二十/三年既冊為夀王妃㝷度為女道士敕曰夀王)¶
　　　(瑁妃楊氏素以端懿作嬪藩國雖居榮貴毎事/精修屬太后忌辰永懐追福以兹求度雅志難)¶
　　　(違用敦𢎞道之風特遂由衷之請唐㑹要公主/度為女道士者一十四人金仙玉真萬安楚國)¶
　　　(華陽漢陽潯陽平恩邵陽永嘉永安義寕義昌/安康下而宫人入道朝士輒為賦詩花間尊前)¶
　　　(詞客無不倚聲填女冠子小令蓋風尚則爾然/自李冶魚𤣥機外女冠之能詩者寡由宋以降)¶
<pb:KR4h0156_WYG_092-1b>¶
　　　(益復寥寥元有宫人玉金蓮晚為道士提㸃昭/應宫卒贈淵静元素真人袁桷為之草制此僅)¶
　　　(事也至於象教東流比丘比丘尼當一時俱集/矣而尼至晉建興中始有之莊嚴寺僧寳唱撰)¶
　　　(比丘尼傳以洛陽竹林寺尼淨撿稱首焉宋有/妙總為蘇魏公頌孫又温州淨居妙道禪師係)¶
　　　(黄公裳女並有法語見傳燈録明正統中有吕/姑諫阻裕陵北征復辟後為建順天保明寺都)¶
　　　(人目為皇姑寺者是巳顧終明之世禪學頗盛/而尼之著作無聞迨天啓崇禎之季始有付巾)¶
　　　(拂立禪林者因/合女冠為一卷)¶
　羅素月(一首/)¶
　　　素月恵州羅浮山女道士¶
<pb:KR4h0156_WYG_092-2a>¶
　　梅花邨¶
麻姑仙窟鮑姑山鳳子翻飛逺嶠還玉女峰頭人冷笑¶
杜蘭香去嫁人間¶
　吳静婉(一首/)¶
　　　静婉金壇人蘇州木瀆女道士¶
　　别思¶
西&KR1735;雨未収東&KR1735;風又作留住緑蓑衣莫與篙師著¶
　行徹(一首/)¶
<pb:KR4h0156_WYG_092-2b>¶
　　　行徹字繼總衡州人劉善長之女嫁陳氏子而¶
　　　寡中嵗出家為僧通㣲弟子住嘉興福國禪院¶
　　　有語録¶
　　　(詩話繼總偈語多近詩者如山居云野猿探果/熟巢鳥入林深送人云晚食蕚絲滑秋衣薛荔)¶
　　　(輕落葉云秋聲千葉墜逺/影一巢孤均有郊島風骨)¶
　　秋日懐母¶
不見慈闈秋信來籬邊黄菊帶霜開為憐消息無人寄¶
一日峰頭望幾回¶
<pb:KR4h0156_WYG_092-3a>¶
　行剛(一首/)¶
　　　行剛號祇園嘉興人處士胡日華女嫁諸生常¶
　　　公振未朞而寡中嵗出家為僧通乗弟子住嘉¶
　　　興梅㑹里伏獅院有語録¶
　　　(詩話石車乗禪師以如意付祇園此崇禎丁丑/年事先伯祖母趙淑人嘗師事祇園疑義必質)¶
　　　(故余少日曽見之威儀醇樸母論空門行業即以/節婦論亦宜存其片言以當鳳樓新誡也淑人)¶
　　　(崇禎間兩朝中宫周后語宫人云朝中命婦率/籧篨戚施薄福之相維刑部朱侍郎妻莊嚴婉)¶
　　　(麗稱此/象服爾)¶
<pb:KR4h0156_WYG_092-3b>¶
　　孟夏闗中詠¶
百結鶉衣倒挂肩飢來喫飯倦時眠蒲團穩坐渾忘世¶
一任塵中歳月遷¶
　神一(一首/)¶
　　　神一初名淑吉字美南姓夏氏考功允彛女也¶
　　　歸侯洵二十而寡遂削髪為尼更今名改字荆¶
　　　隱有龍隱遺稾¶
　　悼亡¶
<pb:KR4h0156_WYG_092-4a>¶
蕭蕭鑒𤣥夜幽室生㣲凉眷言念君子沉痛迫中腸音¶
徽日以杳翰墨猶芬芳靈帷空蕭條齋奠真荒唐舉聲¶
百憂集泣涕不成章¶
　　　(詩話詩不期工一/真摯足以傳矣)¶
　¶
　¶
　¶
　¶
<pb:KR4h0156_WYG_092-4b>¶
　¶
　¶
　¶
　¶
　¶
　¶
　¶
　明詩綜卷九十二¶
