# -*- mode: mandoku-view; -*-
#+TITLE: 明詩綜
#+DATE: 2015-08-25 00:43:08.843133
#+PROPERTY: ID KR4h0156
#+PROPERTY: BASEEDITION WYG    
#+PROPERTY: JUAN 卷九十七
<pb:KR4h0156_WYG_097-1a>¶
欽定四庫全書¶
　明詩綜卷九十七¶
　　　　　　　　　　翰林院檢討朱彛尊編¶
　　　(静志居詩話明以賈客而稱詩者衆矣若歙州/之鄭作程誥龍游之童珮皆賈也然鄭程皆受)¶
　　　(學于李空同童執經于歸太僕則不得以賈人/目之故録雜流自谷淮以下而傔從之能詩者)¶
　　　(附/焉)¶
　谷　淮(三首/)¶
　　　淮字文東秦中賈人客淮揚間傭書給事澄江¶
<pb:KR4h0156_WYG_097-1b>¶
　　　張學士家(顧𤣥言云谷郎能仿文徴仲書法兼/善音律日以文翰為業其家詆為書)¶
　　　(癡其詩殊/有雅致)¶
　　寄逺¶
瓊花臺上雨初收黄歇山前水急流莫道别來鄉國逺¶
南江愁是北江愁¶
　　病中¶
一貧成病竟年年愁入蒼茫嵗暮天客至擁衾聊起坐¶
冷風吹雨濕忩前¶
<pb:KR4h0156_WYG_097-2a>¶
　　題畫¶
十月山家落木稀髙忩終日見雲飛柴闗地僻無人到¶
獨向峰頭抱犢歸¶
　李東白(一首/)¶
　　　東白京山人為衣工(姚園客云東白黄鶴樓詩/秋在仙人鐵笛中一語可)¶
　　　(云絶唱李宗定恒誦之後游秣陵歸舟至雲夢/澤中蒿臺寺自吟云好水好山來路逺秋風秋)¶
　　　(雨到家遲拍手/一笑墮水而死)¶
　　登黄鶴樓¶
<pb:KR4h0156_WYG_097-2b>¶
西望家山一改容白雲飛盡楚江空興饒老子胡牀上¶
秋在仙人鐵笛中鄂渚霜花沿岸白漢陽楓樹隔江紅¶
倚䦨拍手招黄鶴千古登臨感慨同¶
　盧　澐(一首/)¶
　　　澐字宗潤鄞人義烏縣吏有月漁集¶
　　　(詩話月漁託身文無害㝷即棄歸以醫自給有/邀之治疾者見壁上詩和之繞榻吟哦至旦主)¶
　　　(人以為怪不服其藥每得金置袖中為人探去/不知知亦不問也故人有知黟縣事者徒歩萬)¶
　　　(山中訪之距縣百里而病夜夢挽其髮盡變為/黄絲寤而語人曰色絲為絶吾死矣夫果死于)¶
<pb:KR4h0156_WYG_097-3a>¶
　　　(客舎平居語沈嘉則曰古人旅葬祼葬無所不/可何必故鄉嘉則因買山於休寧東郭外葬焉)¶
　　　(題曰詩人/盧九之墓)¶
　　西亭同朱近臣送沈嘉則¶
送君江山行路近梅根渚雨急天欲昏不盡别時語¶
　周　俊(五首/)¶
　　　俊字伯英江隂賈客有南岑集¶
　　　(詩話伯英詩頗清越如海風吹雨散江月伴潮/生亂鵶千樹曉新水一篙秋市酒薄於水漁燈)¶
　　　(密似螢風前雙鬢逢秋短海上/孤城過雨寒俱出塵埃之表)¶
<pb:KR4h0156_WYG_097-3b>¶
　　蕪城對酒寄懷張淡雲校書¶
樓上春雲黯夕隂折花載酒偕同心芙蓉繡幄隠紅燭¶
美人一笑輕千金南浦别離情脈脈栁花繚亂風無力¶
愁來獨上廣陵城江水微茫天一色¶
　　吳陵暑夕¶
斷虹收宿雨大火欲西流一片水浮月三更人倚樓蒹¶
葭迷白露蟋蟀響清秋惆悵江南北年年事薄游¶
　　鵝鼻磯¶
<pb:KR4h0156_WYG_097-4a>¶
細雨晚山晴殘霞映江樹不見垂綸人寒潮自來去¶
　　春日雜詠¶
春來懶慢起常遲六尺枯藤强自支忽見栁花飛作雪¶
小橋回首立多時¶
　　贈張淡雲¶
星河淡淡夜迢迢深院凉生動絳綃傳得揚州新樂府¶
倩誰人並坐吹簫¶
　黄　徽(一首/)¶
<pb:KR4h0156_WYG_097-4b>¶
　　　徽字季美杭州人為閩賈沈翁贅壻繼其業有¶
　　　鷇音¶
　　　(詩話季美詩何侍郎稺孝稱之為作詩賈傳其/略曰唐人以詩名桑門閨秀皆進乎技賈人缺)¶
　　　(焉季美詩不妨賈賈不揜/詩遂無前人其賞譽若是)¶
　　竹﨑¶
水口薜亭官長在捜鹽日午喚停船平明舎櫂山城外¶
竹轎迎人又索錢¶
　李　佸(一首/)¶
<pb:KR4h0156_WYG_097-5a>¶
　　　佸扶溝人¶
　　江行有懷¶
醉起意不盡江邊㝷杜蘅折來何所寄游子在西京惜¶
别三春晚窮年百慮生日斜空悵望一水隔盈盈¶
　焉來如(一首/)¶
　　　來如内鄉人翰林李蓘之僕¶
　　江上懷吳人朱侍山久羈均陽¶
江草江花一水長憐君何事滯均陽逢人為報鄉園侣¶
<pb:KR4h0156_WYG_097-5b>¶
吳客而今作楚狂¶
　李　英(三首/)¶
　　　英字少芝以青衣給事南海歐大任(俞汝成云/計有功唐)¶
　　　(詩紀事二百餘年詩人千一百五十家而卷末/有僕二人一為咸陽郭氏捧劒之童一為池陽)¶
　　　(刺史㦸門門子朱元余輯盛明百家詩僅得李/英一人可以為難矣  宋轅文云李生詩清勁)¶
　　　(可誦能宗/其主人)¶
　　初去故園留别諸友¶
風烟一以别把酒戀同游人去江樓晚帆飛海國秋青¶
<pb:KR4h0156_WYG_097-6a>¶
山馳逺夢黄菊動離愁曽是滄洲客能無念白鷗¶
　　秋思¶
曽是滄洲舊釣徒西風落魄寄江都望中故國千山阻¶
别後經年一字無庾嶺烟霞秋思逺楚天風雨暮帆孤¶
誰憐飄泊他鄉客不為蓴鱸滯五湖¶
　　十月京師紀事¶
蕭闗風急馬頻嘶四塞河山動鼓鼙獨立髙臺望烽火¶
蘆笳多在薊門西¶
<pb:KR4h0156_WYG_097-6b>¶
　林汝元(二首/)¶
　　　汝元閩王粹夫家青衣¶
　　　(詩話錫山俞汝成輯盛明百家詩録青衣一人/南海李英也他無聞焉後人選詩又益以二人)¶
　　　(扶溝李佸内鄉馬來如余録詩綜又益一人閩/林汝元也聞閩中青衣善詩者不止汝元尚有)¶
　　　(陳香初陳竹逸鄭蘭子三人未詳其名澄江楓/葉老斷岸菊花疎香初句也月明黄葉露花隠)¶
　　　(赤䦨橋蘭子句也古墓棃花鸜鵒雨荒原麥/穂鷓鴣天竹逸句也附疏于此當博訪之)¶
　　溪行¶
雪壓梅花破霜侵楓葉稀林間黄犢卧沙際白鷗飛水¶
<pb:KR4h0156_WYG_097-7a>¶
急灘聲亂溪逥樹影微前峰新月吐樵子蹋歌歸¶
　　京口夜泊¶
隠隠漁歌隔岸聽娟娟新月照中泠江南風景今宵始¶
回首𤓰州一抺青¶
　胡　梅(二首/)¶
　　　梅字白叔吳人給事徐通政申宅晚瞽以醫自¶
　　　給自號清壑道人¶
　　　(詩話白叔幼而秀頴以狐旦登塲四坐叫絶徐/通政維嶽俾掌書史甞取通政友人赤牘畀之)¶
<pb:KR4h0156_WYG_097-7b>¶
　　　(炎火為通政誦之不遺一字有納妾者白叔/賦催粧詩其人擊節於是詩名藉甚而選録)¶
　　　(其詩目之曰山人予取以附/雜流之末盖不敢沒其實云)¶
　　沈璧甫自城南移居虎丘和周安期韻¶
君住城南已數年今移虎阜寺門前紅疎未補薔薇架¶
緑滿初停茉莉船雨過峰頭流一壑月明隄上聽三絃¶
酒壚餅肆皆隣近我欲頻來莫惜錢¶
　　曉飯小孤山下¶
兩岸黄蘆雪滿船推篷曉㸑鷺鷀前小孤山下風初定¶
<pb:KR4h0156_WYG_097-8a>¶
江面剛生一寸烟¶
　吳　忠(一首/)¶
　　　忠華亭姚元龍宅青衣陳徴君繼儒賞其桃花¶
　　　詩勸其辭主人送至小崑山為焚香道者¶
　　　(詩話余既録二李一馬之詩又益以胡白叔閱/東吳舊話又得吳忠一人按徐文長逸藁有詩)¶
　　　(云南海大夫歐泉州處士尤泥中雙緑鬢詩伴/兩蒼頭自注尤山人侍者范鹿能詩不減歐楨)¶
　　　(伯之僕惜其/稿不得見也)¶
　　桃花¶
<pb:KR4h0156_WYG_097-8b>¶
游子訪桃源桃源在深處不用問漁郎谷口隨花去¶
　¶
　¶
　¶
　¶
　¶
　¶
　明詩綜巻九十七¶
