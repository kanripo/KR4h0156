# -*- mode: mandoku-view; -*-
#+TITLE: 明詩綜
#+DATE: 2015-08-25 00:43:06.819341
#+PROPERTY: ID KR4h0156
#+PROPERTY: BASEEDITION WYG    
#+PROPERTY: JUAN 卷二十一
<pb:KR4h0156_WYG_021-1a>¶
欽定四庫全書¶
　明詩綜卷二十一¶
　　　　　　　　　　翰林院檢討朱彞尊編¶
　魏　驥(一首/)¶
　　　驥字仲房蕭山人永樂乙酉舉人由松江訓導¶
　　　累官南京禮部尚書致仕卒年九十有八諡文¶
　　　靖有南齋前後集(鄭窒甫云公性好吟詠矢口/適情不求雕飾自然雋永)¶
　　　(静志居詩話文靖仕宦四十年官階二品年近/百齡可稱嚮用五福其文極醇雅詩雖非專長)¶
<pb:KR4h0156_WYG_021-1b>¶
　　　(亦頗/藴藉)¶
　　秋興¶
秋高風露凉明月滿庭户輾轉不能眠起縱階前步美¶
人天一方何時遂良晤相思惄中腸坐覺年華暮¶
　柯　暹(一首/)¶
　　　暹字啓暉一字用晦池州建徳人永樂乙酉年¶
　　　十七領鄉薦明年預修大典尋選入翰林知機¶
　　　宜文字進𤣥兔詩授戸科給事中坐言事出知¶
<pb:KR4h0156_WYG_021-2a>¶
　　　永新吉水二縣歴官雲南按察使有東岡集(劉/上)¶
　　　(静云東岡詩文奇崛出人意表清瑩無滓云吳/與儉云用晦詩思深沉而幽永  宋爾章  東)¶
　　　(岡詩清淡古雅得/意處追蹤盛唐)¶
　　九日次黄學士韻¶
客塗逢九日景物為誰賒此地己無酒故園空有花翠¶
㣲亭下路采石驛邊槎未卜重過日臨風獨歎嗟¶
　林　眞(一首/)¶
　　　眞字汝寔號木菴莆田人遷居閩縣中永樂乙¶
<pb:KR4h0156_WYG_021-2b>¶
　　　酉舉人以薦選庶吉士侍書經筵出知慈溪江¶
　　　寧宜興三縣¶
　　粤王臺¶
屠龍人去幾時歸空有高臺對夕暉回首舊時歌舞地¶
年年春草鷓鴣飛¶
　林　環(一首/)¶
　　　環字崇璧莆田人永樂丙戌賜進士第一授翰¶
　　　林修撰陞侍講有絅齋集¶
<pb:KR4h0156_WYG_021-3a>¶
　　　(詩話侍講未第之先縱酒自/放雖在玉堂詩無臺閣氣)¶
　　題林泉清致¶
春山佳氣多白雲滿芳樹幽徑絶塵蹤落花映深戸㣲¶
雨灑林落東風長蘭步之子招不來滄洲日將暮¶
　陳　全(五首/)¶
　　　全字果之長樂人永樂丙戌賜進士第二授翰¶
　　　林編修歴侍講署院事有䝉菴集¶
　　　(詩話果之五/言專法韋栁)¶
<pb:KR4h0156_WYG_021-3b>¶
　　夢㳺匡廬山¶
夢寐游匡廬晞髪五老峰長天散氛翳削出金芙蓉林¶
谷轉深邃溪迴路彌通澄江波澹澹霽日花濛濛隂澗¶
長瑶草陽厓明藥叢樓臺霄漢上雞犬煙蘿中杳渺逢¶
羽人相期躡仙蹤覺來玉堂迥仿彿聞疎鐘丹梯如可¶
接共汝巢雲松¶
　　送陳廷器歸長樂¶
置酒新亭上親賓儼成行蘭肴雜肥鮮綺席羅瓊漿顧¶
<pb:KR4h0156_WYG_021-4a>¶
兹繾綣情樂飲各盡觴中筵忽不懌援琴撫清商絲桐¶
易為感離思擾中腸驪歌首前塗僕御促行裝故鄉渺¶
何許路繞川原長願為晨風翼送子東南翔¶
　　送叔韜兄歸長樂¶
攜手出都門悵然千里心悠悠河橋上送子歸故林川¶
原翳衆綠灌木澄幽隂滄波渺離思黄鳥鳴好音吾家¶
南山下白雲澹遥岑别來幾何時歲月忽巳深誓將從¶
君歸焉能辭華簮遥持一書札因之南飛禽¶
<pb:KR4h0156_WYG_021-4b>¶
　　挽蘇伯厚先生¶
寒暑有代謝節序忽蹉蛇夫子乘運化悽愴將奈何生¶
存簪組榮死歿歸山阿向來歡娛人零落亦已多西日¶
不返照逝川無停波戃忽魂若存感慨成悲歌¶
　　送人尹江右¶
窮冬正蕭索離思苦悤悤風雨孤帆别琴尊幾日同雪¶
晴淮水急雲盡楚天空花縣絃歌暇題詩寄塞鴻¶
　謝　瑾(一首/)¶
<pb:KR4h0156_WYG_021-5a>¶
　　　瑾字庭蘭鄞人永樂丙戌進士除刑部員外郎¶
　　　歴郎中出知平陽府遷廣西按察使有蝸濡集¶
　　　(李杲堂云蝸濡集於腐/題爛句中時作驚人語)¶
　　黄陵廟¶
黄陵帝子昔嬪虞絃斷南薰凰影孤紅盡涙痕傳翠¶
竹青來魂氣隔蒼梧秋風衡岳沉鴻鴈暮雨湘江怨¶
鷓鴣明月三千年後夜九疑雲冷夢應無¶
　曹　閶(一首/)¶
<pb:KR4h0156_WYG_021-5b>¶
　　　閶字冀成江夏人(一云黄/巖人)永樂丙戌進士官監¶
　　　察御史¶
　　　(詩話侍御楚産登科録可考而謝方石采其詩/入赤城集中期東里一篇情致纒綿髣髴謝監)¶
　　　(南樓/風調)¶
　　期楊士奇不至¶
羈旅無友生何以慰懐思有客筮適我芳辰以為期深¶
叢鳥雀喧窮巷牛羊歸相候清路傍冠佩來何遲我肴¶
既云具我酒亦巳持雖無徳與女寫心良在兹子寜不¶
<pb:KR4h0156_WYG_021-6a>¶
我即佇望増戱欷仰觀列宿行羨此明月輝令徳衆所¶
慕彼留知為誰諒無好賢誠空負緇衣詩¶
　尹鳯岐(一首/)¶
　　　鳯岐字邦祥吉水人永樂丙戌進士官翰林侍¶
　　　講¶
　　送兄廣東參政應奎¶
价人藩閫寄旬宣五嶺南行逺著鞭曉日紅亭留别酒¶
秋風黄葉下瀧船青連橄欖千家雨黄觸桄榔萬井烟¶
<pb:KR4h0156_WYG_021-6b>¶
珍重平生清節在不妨引滿酌貪泉¶
　苗　衷(一首/)¶
　　　衷字秉彞定逺人永樂辛卯賜進士第二累官¶
　　　兵部侍郎兼翰林院學士入直内閣進尚書贈¶
　　　少傅諡文康¶
　　楊思敬東郭草亭讌集¶
芳春倐云暮暇日鳴玉鞘羣公夙有約駕言適東郊冷¶
卿逺相迎會此文字交開筵俯亭沼次第陳觴肴疎花¶
<pb:KR4h0156_WYG_021-7a>¶
粲檐前好鳥鳴樹梢睠兹百物遂樂飲恣歌嘲¶
　　　(詩話鴻臚卿大興楊思敬築草亭於東郭自正/統丙辰始歲會文學名流極觴詠之樂自後遂)¶
　　　(為都城飲餞之地西王尚書詩所云栁隂嘶過/馬花塢駐行車者也其後又於崇文門外十里)¶
　　　(許據渾河之支流有地二十頃以二頃為南園/鑿塹環之繚以重垣中植桃杏諸果雜蒔花卉)¶
　　　(池種芰荷菱芡退朝邀諸鉅公燕/集其地則東王尚書有序紀之)¶
　錢習禮(一首/)¶
　　　習禮名幹以字行吉水人永樂辛卯進士選庶¶
　　　吉士除簡討歴侍讀學士陞禮部右侍郎卒諡¶
<pb:KR4h0156_WYG_021-7b>¶
　　　文肅有應制集詞垣續稾歸田稾¶
　　　(詩話王元美以錢文肅六典文衡為明盛事考/文肅永樂甲辰業為㑹試同考官宣徳丁未再)¶
　　　(入會埸分考而正統丙辰己未兩次殿試皆充/讀卷官辛酉復為順天主考是主文衡者十次)¶
　　　(矣其詩雖非作家/然亦無塵坌氣)¶
　　新橋和余簡討韻¶
初月生遥甸長流遵枉渚方舟泝長河宵分及前侣維¶
梢戒孤征懸燈照清語秋衾夢不成隕籜紛如雨¶
　林　衡(一首/)¶
<pb:KR4h0156_WYG_021-8a>¶
　　　衡字宗器閩縣人永樂辛卯進士御史¶
　　賦得江村片雨外送沈空同¶
片雨江村外霏霏暗去程輕(一作/細)沾芳(一作/行李)草濕逺入¶
斷烟輕歸鳥愁邊没離情别後生不堪凝望處迢遞失¶
闗城¶
　熊　槩(二首/)¶
　　　槩字元節吉水人永樂辛卯進士榜姓胡除御¶
　　　史出為廣西按察使調廣東宣徳初擢大理卿¶
<pb:KR4h0156_WYG_021-8b>¶
　　　廵撫兩浙及蘇松諸郡陞南京都察院右都御¶
　　　史召掌院事兼署刑部事卒於官有芝山居士¶
　　　集¶
　　雨後江行¶
早出餘杭郭㣲茫曉色開畫船江上别綠樹水邊迴酒¶
為離人勸詩因細雨催故人凋謝久惆悵不勝哀¶
　　塗中述懐簡張憲副用中李布政昌祺¶
北闕黄門客南宫粉署郎新詩凌鮑謝妙翰繼鍾王儤¶
<pb:KR4h0156_WYG_021-9a>¶
直趨青瑣讎書向玉堂遭逢懐聖主眷顧倚儲皇超擢¶
之南越旬宣共一方分符來上苑持節去遐荒匹馬炎¶
蒸路雙旌瘴癘鄉豺狼應遁跡恩澤巳宣揚桂嶺開秦¶
塞蒼梧拓漢疆野人疎制度蠻俗少冠裳曉白溪多霧¶
冬青樹不霜四時榕葉暗五月荔支香交誼憐君篤鄉¶
情媿我凉别離寜有恨會合豈能忘傾蓋酬知己分簮¶
祗自傷明朝故園雨回首思茫茫¶
　杜　桓(一首/)¶
<pb:KR4h0156_WYG_021-9b>¶
　　　桓字宗表金華人永樂辛卯進士官趙府紀善¶
　　　有艮菴集¶
　　北山草堂和韻¶
厭彼塵俗喧愛此清幽景雨餘山色佳日落松隂冷不¶
見草堂人白雲三萬頃¶
　馬　鐸¶
　　　鐸字彦聲長樂人永樂壬辰賜進士第一除翰¶
　　　林修撰有玉巖集¶
<pb:KR4h0156_WYG_021-10a>¶
　　送徐主事孟晞回澄江¶
京華二月栁垂絲送子南行惜别離陌上看山愁對酒¶
風前握手倦吟詩雲連鐵甕人烟迥月滿丹陽客櫂遲¶
粉署嚴程應待汝莫因鄉國緩來期¶
　林　誌(一首/)¶
　　　誌字尚默閩縣人永樂壬辰賜進士第二除翰¶
　　　林編修歴侍讀有蔀齋集¶
　　菊莊¶
<pb:KR4h0156_WYG_021-10b>¶
别業依南山投閒忽成趣白露朝欲晞黄花滿籬戸餐¶
英慨前修采之恐遲暮苦無三徑資眷此歸來賦¶
　鄭　閻(一首/)¶
　　　閻字公望閩縣人永樂壬辰進士授安陸州學¶
　　　正改無為州終廣信府學教授有抑齋集¶
　　懐林鴻¶
寒月照古樹朔風吹城樓如何咫尺居致我千里愁俯¶
景暫自遣浩歌誰為酬思君若逝水朝暮長悠悠¶
<pb:KR4h0156_WYG_021-11a>¶
　陳　鎰(一首/)¶
　　　鎰字有戒吳縣人永樂壬辰進士官至榮祿大¶
　　　夫太子太保都察院左都御史諡僖敏有介菴¶
　　　集¶
　　　(詩話僖敏開濟之才韻語非其所務湯尚書潛/菴稱其文有組舞磬控之樂顧遺集罕傳予從)¶
　　　(其裔孫彦瑜所/見之録詩一首)¶
　　懷慶道中¶
風捲塵沙驛路迷人家逺近樹高低如何河北風光别¶
<pb:KR4h0156_WYG_021-11b>¶
春半猶無一鳥啼¶
　陳　循(六首/)¶
　　　循字徳遵泰和人永樂乙未賜進士第一除翰¶
　　　林修撰累官戸部尚書少保兼太子太傅華蓋¶
　　　殿大學士英廟復辟戍鐵嶺尋放還有芳洲集¶
　　　(詩話裕陵復辟吴人盛誇徐元玉社稷之功然/奪門二字豈可示天下後世李文達之言當矣)¶
　　　(予嘗見少保訟寃疏手稾具陳元玉之讒斯亦/纂國史者所當知也少保詩絶意規摹饒越石)¶
　　　(清剛/之氣)¶
<pb:KR4h0156_WYG_021-12a>¶
　　開平¶
灤河河北開平府云是前朝故上都萬瓦當年供避暑¶
孤城此日事防胡龍岡夜照烏桓月鳯輦時廵敇勒區¶
何處登臨最愁絶李陵臺上望平蕪¶
　　客寓懐來有詔自行在達京師候謄黄不至有感¶
往時載筆侍清班玉帳頻先覲聖顔一自病中離闕下¶
頓分天上與人間近聞頒詔先歸國久候謄黄未出關¶
咫尺日畿誰報喜西風目斷白雲閒¶
<pb:KR4h0156_WYG_021-12b>¶
　　野望(二首/)¶
逺違車駕踰三月久抱衾裯滯一州南郭幽居嗟影獨¶
西風落日使人愁天空絶塞飛鴻度草滿平原獵騎遊¶
何似桑乾南下水萬山深處出盧溝¶
欲就邦人詢往事百年耆舊己無存猨啼暮雨佛山寺¶
鶴怨秋風香水園萬仭倚天瓊岫小一泓迸石玉泉温¶
(温水在懐來/西北三十里)太平自是多耕牧禾黍牛羊日滿村¶
　　鷗閣¶
<pb:KR4h0156_WYG_021-13a>¶
縣城南靣開高閣正俯清江對翠㣲名勝尚憐如往日¶
登臨常想到科暉閣中諸老仍何在水上羣鷗只自飛¶
茅屋龍洲終遜此何年重許叩林扉¶
　　東軒¶
半畝溪山舊卜居往來塵跡自應疎春風門巷花開後¶
曉閣軒窗日上初頻理琴尊留上客閒攜燈火讀遺書¶
時平隱逸皆徵用丹詔行看下玉除¶
　高　穀(一首/)¶
<pb:KR4h0156_WYG_021-13b>¶
　　　穀字克用揚州興化人永樂乙未進士累官少¶
　　　傅兼太子太傅工部尚書謹身殿大學士贈太¶
　　　保諡文義¶
　　送倪廷用致政歸嘉興¶
青雲遺宦轍白首賦歸田舊著宫袍卸新裁野服便草¶
堂留月色花徑隔塵緣陶令門前栁春來好繫船¶
　牟　倫(一首/)¶
　　　倫字秉常宜賓人永樂乙未進士任監察御史¶
<pb:KR4h0156_WYG_021-14a>¶
　　　以諫謫甘肅¶
　　留别京師諸友¶
行行策馬去皇畿落木高原獨鳥飛天上故人青眼在¶
蜀中諸弟素書稀秋風故隴雲連棧夜月清笳霜滿衣¶
白髮蕭蕭身萬里不知别後竟何依¶
　鄭　珞(一首/)¶
　　　珞字希玉侯官人永樂乙未進士選庶吉士改¶
　　　授刑部主事出知寧波府有訥菴雞肋二集¶
<pb:KR4h0156_WYG_021-14b>¶
　　送高時旭還閩¶
祖帳連芳草征帆挂夕曛鄉心閩海月客夢楚江雲候¶
館雞聲早平沙雁影分懸知霄漢上早晩薦雄文¶
　陳　輝(一首/)¶
　　　輝字伯煒閩縣人永樂乙未進士任貴州按察¶
　　　司僉事陞廣西副使有琴邊清唱¶
　　旅次武林期叔剛修撰不至¶
寓宇閟幽寂羈懐轉凄其况兹梅雨候值此麥風時閒¶
<pb:KR4h0156_WYG_021-15a>¶
登溪上樓悵望吳天涯長風卷潮來倐忽銀屋移潮水¶
尚有信我行豈無期緬懷同心人惻然起遐思¶
　周　叙(一首/)¶
　　　叙字功叙吉水人永樂戊戌進士改庶吉士授¶
　　　編修歴修撰侍讀陞南侍講學士有石溪集¶
　　送袁欽誠¶
少壯辭家去從師千里逰雨深廬岳樹天接漢江流夜¶
誦分漁火朝吟倚客舟遥知重會日春滿帝王州¶
<pb:KR4h0156_WYG_021-15b>¶
　金　誠(一首/)¶
　　　誠字誠之番禺人永樂戊戌進士授工部主事¶
　　　改刑部有集¶
　　江行(一作王佐一作董良/史今從韓辿粤音)¶
江水悠悠江路長孤鴻啼月有(一作/帶)㣲霜十年蹤跡渾¶
無定莫更逢人問故鄉(蔣仲舒云可仿唐/人渡桑乾之作)¶
　黄　閏(一首/)¶
　　　閏字期餘信豐人永樂戊戌進士有竹居集¶
<pb:KR4h0156_WYG_021-16a>¶
　　擬唐人長安春望(一作空福/謝復古詩)¶
南山晴望鬱嵯峨上苑春游玉輦過天抱帝城雙闕迥¶
日臨仙仗五雲多鶯聲盡入新豐樹栁色遥聞太液波¶
漢主離宫三十六樓臺處處起笙歌(宗子相云全/是盛唐風調)¶
　晏　鐸(一首/)¶
　　　鐸字振之冨順人永樂戊戌進士改庶吉士授¶
　　　福建道御史以言事謁上高典史有青雲集(李/時)¶
　　　(逺云振之詩温柔/典麗自是作家)¶
<pb:KR4h0156_WYG_021-16b>¶
　　　(詩話振之采明初詩為鳴盛集惜未之見花月/金陵十四樓之句盛傳於時或云在宣徳十才)¶
　　　(子之列今其詩存者甚少格調平平僅與海寧/三蘇伯仲按俞憲登科考名在永樂十六年李)¶
　　　(騏榜三甲第三十五人何出光蘭臺法鑒録稱/是永樂十三年進士十五年由庶吉士授福建)¶
　　　(道御史廵按兩京畿山東以建言謫上高典史/吾鄉沈孝亷徳符野獲編謂是永樂二十二年)¶
　　　(庶吉士傳聞異辭當以登科考為正也黄才伯/撰翰林記謂永樂甲辰科庶吉士不可考題名)¶
　　　(止書四人其一方復乃壬辰進士王道方懋徳/甲辰登科録並無其人弇州别集載六人野獲)¶
　　　(編云其實二十人然六人之外所増益者如劉/濬張觀乃壬辰榜周安乃乙未榜沈善李敬木)¶
　　　(訥曽泉盧璟及鐸乃戊戌榜萬碩王璉乃辛丑/榜初疑孝亷偶誤及閲劉文安所撰劉實傳稱)¶
<pb:KR4h0156_WYG_021-17a>¶
　　　(實從周學士功叙學書經用以舉進士時宣宗/皇帝方隆儒術合前科丁未是科庚戌後科癸)¶
　　　(丑進士共選得二十八人比列宿數以先朝選/士亦嘗若是也然則合先後數科同選庶吉士)¶
　　　(實始於永樂間矣孝亷熟精掌故日讀一寸書/考證極詳是非亦不謬惜其書未刋行於世)¶
　　九峰山行¶
曲徑沿流上下蒼苔白石磷磷落日惟聞啼鳥空山更¶
少行人¶
　劉　鉉(一首/)¶
　　　鉉字宗器長洲人永樂初以善書徵入翰林中¶
<pb:KR4h0156_WYG_021-17b>¶
　　　庚子舉人授中書舍人陞兵部主事擢翰林侍¶
　　　講累官少詹事卒贈禮部左侍郎諡文恭有假¶
　　　菴集(李原徳云劉公詩古澹舂容自有餘味往/吳原博云文恭著作不以險怪為工往)¶
　　　(於和平簡澹之中寓温純典雅之意其文徵仲/云公為詩一字不安更數月必改定  矜慎若)¶
　　　(此/)¶
　　送杜亞卿赴南京¶
一尊傾罷雨瀟瀟客思離情總未消廿載禁林同侍講¶
五更青瑣共趨朝西風鴻鴈南歸急落日雲煙北望遥¶
<pb:KR4h0156_WYG_021-18a>¶
此際送君無限意蕭疎楊栁玉河橋¶
　曽鶴齡(一首/)¶
　　　鶴齡字延年泰和人永樂辛丑賜進士第一歴¶
　　　官南京翰林院侍講學士有松臞集¶
　　羅知州之交趾分韻得北字¶
惆悵杯酒閒踟蹰衢路側邇别情所難况君逺行客行¶
客適何許南交乃絶域山川阻且修匹馬獨登陟丈夫¶
四海志萬里猶咫尺苦辛諒不辭所思在明徳俯視川¶
<pb:KR4h0156_WYG_021-18b>¶
從東仰睇星拱北還朝會有期側竚聽消息¶
　薛　瑄(二十一首/)¶
　　　瑄字徳温河津人永樂辛丑進士除御史歴大¶
　　　理少卿累進禮部左侍郎兼文淵閣大學士卒¶
　　　諡文清從祀孔廟有河汾集(蔣仲舒云文清以/理學名其詩則非)¶
　　　(宋/調)¶
　　　(詩話文清讀書錄專以宋儒為師其詩有云吾/意六籍外尚多古人書一朝秦燄烈焚蕩無遺)¶
　　　(餘掇拾煨燼者補綴誠區區訛關固巳多盡信/寧非愚獨有羣聖心昭哉難翳如多謝宋諸老)¶
<pb:KR4h0156_WYG_021-19a>¶
　　　(萬世開迷塗宜於詩亦宗擊壤矣而集中五言/醇雅有陶孟韋栁之風予嘗謂宋之晦菴明之)¶
　　　(敬軒其詩皆不墮宋人理趣未見有/礙於講學又何苦而必師擊壤派也)¶
　　擬古(二首/)¶
孤桐生龍門檿絲出東國相合為素琴不離君子側清¶
彈何悠揚遺音為發越中涵千古心養彼至人徳云胡¶
變新聲哇淫日淪惑舉俗逐時好誰能稱在昔萬事亦¶
復然不獨琴與瑟¶
庭竹生凉飇明月從東上候蟲草根鳴夜静聲愈響逍¶
<pb:KR4h0156_WYG_021-19b>¶
遥步階除悠然起遐想三皇五帝時淳朴竟焉往王風¶
降黍離禮樂委榛莽反覆千載間雜霸迭相長是非垂¶
不冺勝負在俯仰令人意難平撥置聊自廣¶
　　古詩(二首/)¶
水火非無功焦溺亦由此君子得其操小人迷所止四¶
海豈不遥發軔良自邇薰風愜民心黄竹蕩人耳善惡¶
反手間胡不慎其始¶
七百卜公旦萬世期咸嬴豈不同所願天道有虧盈岐¶
<pb:KR4h0156_WYG_021-20a>¶
山麟鳯集函谷虎豹爭趨舍乃如此大運焉得并蓬萊¶
舟始泛博浪車己驚遂使三秦士不獨驪山坑巳矣勿¶
復言九宇皆炎精¶
　　秋日雜詠(二首/)¶
庭樹生秋風㣲凉入衾枕久客得無思逺意復誰諗道¶
腴足充餐天和可當飲以兹撥離憂僻好安所稟大義¶
自古來旋覆吾巳審¶
翻翻高荷葉秋雨生㣲凉豈不懐逺道撫時坐空堂何¶
<pb:KR4h0156_WYG_021-20b>¶
以為我懽簡䇿多遺芳古人不可作古道不可忘兹理¶
將無墜欲語墮渺茫安得忘言子相與傾一觴¶
　　荅趙彬¶
美人生南國艷色世所稀明眸一回顧草木生光輝我¶
行重嗟惜便欲攜同歸贈以青玉案貢之黄金扉如何¶
久契闊此念將無違¶
　　雜詠¶
古劍匪新器古瑟匪新音雖無適俗態知巳在所尋充¶
<pb:KR4h0156_WYG_021-21a>¶
子佩服美感子淡泊心藴匵固有待無悶良可欽¶
　　游習家池¶
谷口一徑入蒼山四邊開中有習池水水碧無纖埃泉¶
源初噴薄交流遂瀠洄飛鳥鏡中度行雲天外來㣲風¶
一蕩拂林影久徘徊寒光空心性俯翫何悠哉愛此不¶
能去載歌寫中懷¶
　　游君山寺¶
爲愛湖中山遂尋山下路取徑彌幽遐涉澗亦回互石¶
<pb:KR4h0156_WYG_021-21b>¶
磴足莓苔青林雜烟霧前行如有窮嵐嶺乍分布招提¶
壓重湖千里周一顧孤峰四無垠形氣自依附山僧復¶
導我窈窕更徐步疎籬野蔓懸老圃寒泉注逕轉山房¶
深重與絶境遇白雲檐外生清風竹間度庭花雜無名¶
歲晏色猶故澄心得妙觀忘言契良晤愛此林壑清遂¶
薄塵俗務重來待何時尚子畢嫁娶¶
　　渡雙溪¶
雙溪始合流厓渚遂經復洄潭一鏡平秋影空寒綠野¶
<pb:KR4h0156_WYG_021-22a>¶
渡得孤航山家帶喬木適意方自兹前呵戒童僕撫景¶
重悠然誰能和斯曲¶
　　東平行臺有竹翳於惡木荒草命僕芟治嘉植乃¶
　　遂詩以紀之¶
生平若愛竹義若君子交兹軒忽見之俄頃漆在膠振¶
衣步其下周覽増鬱陶惡木一何多蔓草一何饒翳此¶
破苔筍撓彼凌雲梢命僕恣翦伐得辭斤斧勞除惡貴¶
絶本藴崇及溝壕荒穢既了了凉風亦蕭蕭修莖遂生¶
<pb:KR4h0156_WYG_021-22b>¶
植嘉䕃愜遊遨作詩紀顛末庶為同心謡¶
　　穆陵闗¶
危哉穆陵闗高出衆山頂地勢愈覺寛天宇相迴迥林¶
木何蕭森首夏風色冷山樓試一登眺覽恣遐騁沂岱¶
環西隂淮海接南嶺齊州走北川扶桑控東影道里會¶
一門山川挈要領緬思千古前豪伯互吞并齊履空復¶
然秦蠶已侵境干戈被長巒生民困魚鼎於今天道旋¶
四裔守安静山行晝悠然水宿夜無警顧我觀風人符¶
<pb:KR4h0156_WYG_021-23a>¶
節得屢秉作詩紀兹行傳與山將永¶
　　瀘川古意¶
三蜀古名郡瀘川古名州我來值殘暑偶此數日留新¶
秋忽改節凉風漸颼飀逍遥散前除仰視天宇周征鳥¶
去不息白雲亦悠悠佳人渺何許重林蔽層丘秋日復¶
西邁大江自東流良辰不我與古道曠莫酬願聞瑶華¶
音行矣旋吾輈¶
　　襃斜道中¶
<pb:KR4h0156_WYG_021-23b>¶
襃斜一何長深谷自迤邐雲木青無邊羣峰各峻峙鳥¶
道緣厓顛危棧架江涘冥冥叫子規決決響溪水累日¶
山峽中陟降亦勞只自我入蜀門今逾一年矣既乏督¶
辨能兼負素餐恥而况鬢髮蒼胡寜不知止上章乞解¶
綬詔許感不已雖云此谷險且遂北歸喜¶
　　過徐州¶
去年春正月南泛彭城舟今歲值秋暮北上遡長流蹤¶
跡信往復景物愜觀遊風寒堤栁落波減岸石稠白見¶
<pb:KR4h0156_WYG_021-24a>¶
高城堞蒼出逺山丘何處戲馬臺仿彿燕子樓化遷無¶
停軌事往不可求陳迹竟泯泯虛名但悠悠覽今亦懐¶
昔發聲遂成謳¶
　　苦雨¶
凉風䬃䬃雨聲急出門跬步苦沾濕山城拂地雲霧深¶
河渚交流潢潦溢田夫野婦坐歎息園中有棗不可食¶
况復離離禾黍垂及時不得收地力一年百事望秋成¶
秋成奈此淫雨積誰哉為我誅雲師宛見青天行白日¶
<pb:KR4h0156_WYG_021-24b>¶
　　久雨遣懐¶
秋來常苦雨風氣早生寒小鳥投林急高鴻下食難奔¶
流淹古道宻霧隱前山試誦停雲句中懐獨未寛¶
　　武陵曉泛¶
今朝風日好來泛武陵溪碧水寒依岸蒼林逺護堤沙¶
光揺野馬人語散鳬鷖二月桃花發還應處處迷¶
　　黔陽山中¶
景好寧知是異邦竹籬茅舍枕蒼江吏情更有山林趣¶
<pb:KR4h0156_WYG_021-25a>¶
綠樹門前畫㦸雙¶
　　竹枝歌¶
錦官城東多水樓蜀姬酒濃消客愁醉來忘却家山道¶
勸君莫作錦城遊¶
　于　謙(十三首/)¶
　　　謙字廷益錢塘人永樂辛丑進士除山西道御¶
　　　史擢行在兵部右侍郎罷為大理寺少卿景陵¶
　　　踐阼拜兵部尚書加少保英宗復辟棄市成化¶
<pb:KR4h0156_WYG_021-25b>¶
　　　中贈太傅諡肅愍後改諡忠肅有集(陸子淵云/于公有社)¶
　　　(稷功其詩亦足冠冕時輩道夏時正云詩文多/至千篇皆塡撫餘間車馬  塗寄興之作及秉)¶
　　　(邦政不復經心所見僅一二爾語皆自胷次流/出思親戀闕憂人及物眷眷不忘溢於言表)¶
　　　(詩話少保社稷之臣其詩特多秀句如風來疎/牖銀燈暗月轉高城玉漏遲紫塞北連沙漠去)¶
　　　(黄河西繞郡城流野花偏向愁中發池草多從/夢裏生千里逢人俱是客十年持節未還家鳥)¶
　　　(飛不過巖頭石人渴難尋澗底泉風約闇雲難/作雨渠分流水不成河炕頭炙炭燒黄䑕馬上)¶
　　　(彎弓射白狼天外青山圍故國雨中黄葉下空/潭皆意態自然不煩雕琢其論詩曰詩豈易)¶
　　　(言哉發於心形於歌詠盡乎人情物變非深於/理而適於趣則未易工也觀其持論造詣深矣)¶
<pb:KR4h0156_WYG_021-26a>¶
　　自歎¶
我生四十餘己作十年客百歲能幾何少壯難再得今¶
朝太行南明日太行北風雪敝貂裘塵沙暗金勒寒暑¶
互侵凌凋我好顔色齒牙漸揺脱鬚髪日以白位重才¶
不充况此遲暮廹早賦歸去來庶免清議責¶
　　暑月將自太行廵汴¶
三晉衝寒到中州冒暑回山川元不改節候自相催綠¶
樹連天暗丹葵向日開太行雲縹緲搔首意徘徊¶
<pb:KR4h0156_WYG_021-26b>¶
　　游春¶
滿路香塵起尋春思欲迷樹晴鶯出谷溪暖燕銜泥玉¶
勒嘶芳草青樓瞰大堤風光無限好都在畫橋西¶
　　春日大風感懐¶
逺塞足風沙春深不見花層氷猶度馬弱栁未藏鴉易¶
醉愁邊酒頻歸夢裏家凭闌一搔首心緒亂如麻¶
　　除夕夜坐感懐¶
秉燭焚香坐不眠夜長難到五更天懐人此際隔千里¶
<pb:KR4h0156_WYG_021-27a>¶
為客明朝是十年逺道風霜今老矣故園梅栁想依然¶
椒盤獻歲知誰共獨把深杯對影傳¶
　　秋風¶
蕭蕭入夜動清商披拂園林草木黄快意埽除天下熱¶
何人吹送枕邊凉荻花楓葉愁江渚蓴菜鱸魚憶故鄉¶
萬里碧天雲散盡衝開征鴈不成行¶
　　偶題¶
倦鳥投林處斜陽在樹枝薄雲收未盡山雨乍晴時¶
<pb:KR4h0156_WYG_021-27b>¶
　　春夜¶
長風送華月照我庭前樹宿鳥忽驚飛雙雙背人去¶
　　平陽道中¶
楊栁隂濃水鳥啼豆花初放麥苗齊相逢盡道今年好¶
四月平陽米價低¶
　　上太行¶
西風落日草斑斑雲薄秋容鳥獨還兩鬢霜華千里客¶
馬蹄又上太行山¶
<pb:KR4h0156_WYG_021-28a>¶
　　夏日憶西湖風景¶
湧金門外栁如煙西子湖頭水拍天玉腕羅裙雙蕩槳¶
鴛鴦飛近采蓮船¶
　　暮春客塗即景¶
雨中紅綻桃千樹風外青揺栁萬條借問春光誰管領¶
一雙蝴蝶過溪橋¶
　　擬吳儂曲¶
憶郎直憶到如今誰料恩深戀亦深刻木為雞啼不得¶
<pb:KR4h0156_WYG_021-28b>¶
元來有口却無心¶
　劉　球(一首/)¶
　　　球字求樂更字廷振安福人永樂辛丑進士授¶
　　　禮部主事改翰林侍講以忤王振矯旨下獄死¶
　　　景泰初贈翰林學士謚忠愍有兩溪集(李時逺/云忠愍)¶
　　　(金舂玉映如月璸/天犀人共寶之)¶
　　山居¶
水抱孤村逺山通一徑斜不知深樹裏還住幾人家¶
<pb:KR4h0156_WYG_021-29a>¶
　陳叔剛(一首/)¶
　　　叔剛名棖以字行閩縣人永樂辛丑進士官翰¶
　　　林修撰遷侍讀有絅齋集(錢原博云侍讀詩沖/和贍麗諸體各極其)¶
　　　(妙/)¶
　　松坂¶
亭亭萬松林别構僅容膝席隂無冬春簾翠自朝夕主¶
人愛松風静聽意自適清吟到夜分明月在巾舄是非¶
曠不聞煙霞已成癖我有小山謡期君謝閒逸黄鶴遊¶
<pb:KR4h0156_WYG_021-29b>¶
青冥汗漫不可即¶
　萬　節(一首/)¶
　　　節字資中安福人永樂辛丑進士除知榮昌縣¶
　　　入為御史遷廣西按察副使有雪坡集¶
　　漁村夕照¶
獨槳村西漁艇重門樹底人家夕照平蕪逺近小橋流¶
水横斜¶
　張　楷(三首/)¶
<pb:KR4h0156_WYG_021-30a>¶
　　　楷字式之慈谿人永樂甲辰進士授江西道御¶
　　　史出為陜西僉事轉副使擢都察院右僉都御¶
　　　史有和唐集(徐子元云式之和唐所謂服堯之/服惜其自作殊不疾意  蔣仲舒)¶
　　　(云中丞遍和唐詩可謂捧心效/顰究其才致亦一時之彦也)¶
　　　(詩話中丞和唐不獨律詩踵韻而已至歌行古/風并上句亦和之同時餘姚陳贄維誠亦然登)¶
　　　(黄鶴者必賡崔顥之章宴滕王者必仿子安之/體人雖至愚不愚於此矣其在閩提督軍務除)¶
　　　(夕作詩云亂離何處覓屠蘇濁酒三杯也勝無/又云除夜不須燒爆竹四山烽火照人紅為言)¶
　　　(者所劾而罷此殆非和韻詩宜/其中禍後舍和韻不復作也)¶
<pb:KR4h0156_WYG_021-30b>¶
　　漢宫曲¶
日暮上簾鈎春花壓翠樓忽聞宣召急羅帕掩箜篌¶
　　江南曲¶
忽得三巴信郎歸未有期只言風浪險不是薄情兒¶
　　江南春¶
滿川啼鳥怨殘紅水郭春園栁絮風春雨一番江水濶¶
草痕將綠到吴中¶
　明詩綜卷二十一¶
