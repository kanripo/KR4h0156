# -*- mode: mandoku-view; -*-
#+TITLE: 明詩綜
#+DATE: 2015-08-25 00:43:07.094057
#+PROPERTY: ID KR4h0156
#+PROPERTY: BASEEDITION WYG    
#+PROPERTY: JUAN 卷三十二
<pb:KR4h0156_WYG_032-1a>¶
欽定四庫全書¶
　明詩綜巻三十二¶
　　　　　　　　　　翰林院檢討朱彛尊編¶
　許　讚(一首/)¶
　　　讚字廷羙靈寶人𢎞治丙辰進士累官少傅兼¶
　　　太子太傅吏部尚書文淵閣大學士贈少師諡¶
　　　文簡有松皋集¶
　　感遇¶
<pb:KR4h0156_WYG_032-1b>¶
主人凌晨起灑埽坐當楹屋東有茂樹其上鴟梟鳴主¶
人心所惡彷徨廵檐行亟命伐此樹庶幾逺惡聲僕言¶
梟可射樹伐難再榮毋以小失大事當論重輕¶
　劉　麟(一首/)¶
　　　麟字元瑞本安仁人先世以武功襲南京廣洋¶
　　　衛副千戸遂家焉中𢎞治丙辰進士除刑部主¶
　　　事歴員外郎中出知紹興府削籍徙居湖州起¶
　　　知西安府擢雲南按察使謝病歸尋起太僕寺¶
<pb:KR4h0156_WYG_032-2a>¶
　　　卿遷副都御史廵撫直隸復引疾再起大理寺¶
　　　卿改刑部右侍郎陞工部尚書卒諡清恵有南¶
　　　坦老人集(王元羙云元瑞詩如癡女兒能織鴛/鴦自謂藝絶改繡鳳皇更無此鳥可)¶
　　　(以發/笑)¶
　　　(靜志居詩話尚書由二千石登三九之列數棄/官以去好為山水之游流寓長興之南坦自號)¶
　　　(坦上翁與孫山人一元龍僉事霓及苕中名士/吳珫施侃等結詩酒社號苕溪五隠年八十餘)¶
　　　(被褐坐小舟赴峴山㑹人不知為鉅公也甞請/浚川預作墓銘可云逹天知命者矣顧華玉贈)¶
　　　(詩云琴鶴居何定蓴鱸味獨偏王履吉寄詩云/鸞鶴諧真賞瑶華贈逺人孫太初詩云閉門句)¶
<pb:KR4h0156_WYG_032-2b>¶
　　　(好杳殘後擣藥聲髙月/上初其風流可想見也)¶
　　南坦讀書臺¶
盡洗侵輿竹來聽轉壑泉萬花齊映谷五栁欲飛緜弱¶
子將迎婦鄰翁許借錢讀書臺下雨種玉比藍田¶
　陶　諧(一首/)¶
　　　諸字世和㑹稽人𢎞治丙辰進士累官兵部左¶
　　　侍郎贈尚書諡荘敏有南川漫游稾¶
　　　(詩話南川詩未知津數/與空同酬唱吾服其膽)¶
<pb:KR4h0156_WYG_032-3a>¶
　　晚宿峽石¶
迢遞羣山合逶迤一徑通半村無夕照空谷自天風轍¶
亂㟏岈上年衰道路中客懷増&KR1306;寂新月翳疎桐¶
　劉　玉(十二首/)¶
　　　玉字咸栗萬安人𢎞治丙辰進士除知輝縣入¶
　　　為御史歴南京左僉都御史董江防後至刑部¶
　　　左侍郎有執齋集(楊用修云公古詩歌行妥帖/排奡入古作者之室五七律)¶
　　　(雖唐人何/多讓焉)¶
<pb:KR4h0156_WYG_032-3b>¶
　　　(詩話康陵南廵将臨靳文僖喪詞臣撰祭文均/不稱㫖御製文云朕居東宫先生為傅朕登大)¶
　　　(寳先生為輔朕今南游先生巳矣嗚呼哀哉當/時代言之臣咸歛手歎息嘉靖中王新建没執)¶
　　　(齋侍郎作祭文云嗚呼公之才㧞乎其萃嗚呼/公之學出乎其類嗚呼公之功疇克似之嗚呼)¶
　　　(公之夀竟止于斯亦可謂言簡而意盡矣執齋/當宸濠之變正理江防馳檄師中與喬荘簡犄)¶
　　　(角克固疆圉其功有足録者詩/頗娟秀絶塵比于荘簡似過之)¶
　　夜坐¶
暝色閟琴書開軒對明月微雨巻薄雲疎星粲成列孤¶
蹤棲鳥定羣響蟲聲歇緬懷塵外人髙枕宵鐘徹¶
<pb:KR4h0156_WYG_032-4a>¶
　　祕獄¶
牆隙風來無蹤翻書巻衣袂使我燈燄閃爍如青蟲嗟¶
風伯來何從清明明庻成化工乾坤大噫土囊小胡為¶
牆隙如吹筒嗟嗟風伯省厥躬¶
　　百舌¶
百舌鳥何佻巧啼遍上林音裊裊雌䧱喚雨雄䧱晴鷓¶
鴣欲住鵑欲行一鳥一舌尚難定爾有百舌能無爭人¶
生言出慮禍入一言之失駟不及三寸舌在中禍機唶¶
<pb:KR4h0156_WYG_032-4b>¶
爾百舌無是非¶
　　志怪¶
紀嵗丁丙戌夏四月廿六靖浪之民家黄牸身孕犢一¶
項而二首各具口耳目五月十四日丙申金壇農婦生¶
怪人頭方四角靣青而六眼髙額凹鼻獠牙鳥喙如山¶
精手足一節具一爪墮地鬼叫連三聲歘然起走擊乃¶
斃創見此怪吁可驚七月望仍丙申日異牛又産南陽¶
邑二首相同項亦分心肺雖分身尾一聞之嗟嗟稽占¶
<pb:KR4h0156_WYG_032-5a>¶
書無乃世降生形殊反身修徳天可格祥桑枯死安無¶
虞¶
　　石鍾山歌¶
石鍾山何髙哉雙巖競秀江之隈初疑端人秉笏立朝¶
署又疑靜女把鏡臨妝臺長江萬里如奔馬彭蠡淵泓¶
匯其下乾坤陶冶質本虛波濤撞擊聲非假春風浩蕩¶
秋月明蛟龍鼓舞鯨鼉鳴或如巨鏞震東序或如棧劇¶
和琴笙水石相搏豈人力石鍾千古留佳名山僧叩石¶
<pb:KR4h0156_WYG_032-5b>¶
誇竒絶南音含胡北清越山川靈異石偶同至理寧容¶
三寸舌我來訪古将誰從酈元李渤東坡翁枕流洗耳¶
了無得倚闌目送雙飛鴻忽憶髙皇此停蹕龍旗一埽¶
羣兇畢鐘乎鐘乎爾善鳴為予汛埽磨厓石¶
　　聞甘肅有警寄榕溪公¶
驛吏傳邉報羌人犯肅州極知兵士苦誰解聖明憂調¶
集晨分竈供輸夜唱籌早期青海靖定逺舊封侯¶
　　寄咸肅兄¶
<pb:KR4h0156_WYG_032-6a>¶
江頭日日候歸船南北東西路幾千旅館夢迴常徹夜¶
故園書去動經年愁連郢樹雲初合思入湘潭月又員¶
莫道少年堪久别髙堂華鬢亦蕭然¶
　　越王臺¶
章澻江流去不回江邉今有越王臺年深徃事憑誰問¶
春盡野花空自開落日每隨孤鳥沒好風時送片帆來¶
登臨却喜青山在猶勝阿房化刧灰¶
　　顔瓌墓(顔公沛令廬陵/人也建文末死)¶
<pb:KR4h0156_WYG_032-6b>¶
社稷安危隻手支綱常輕重此心知未驅𤣥武門前騎¶
巳㧞丹陽鎮上旗千古夷齊真義士百年忠孝有佳兒¶
荒墳偏灑行人淚泗水東流無盡時¶
　　蓮花澱¶
平堤一望盡湖光橋北橋南路短長漁父水中圍曲箔¶
行人氷上引拖牀¶
　　送行¶
日日都門送别離道傍楊栁巳無枝西飛白日東流水¶
<pb:KR4h0156_WYG_032-7a>¶
不放行人住少時¶
　　懷歸¶
鑑湖之水清且漣中有二頃桑麻田故人有約不歸去¶
老却黄花又一年¶
　黄　衷(三首/)¶
　　　衷字子和南海人𢎞治丙辰進士歴官兵部右¶
　　　侍郎有矩洲集(鍾仲實云矩洲歴官所至皆有/題咏晚年謝事丘皋寄興不倦)¶
　　　(其詩整而俊婉而/有則宏博而不肆)¶
<pb:KR4h0156_WYG_032-7b>¶
　　　(詩話矩洲詩無根核興到筆酣閒與曩篇暗合/若野練晴飛孤嶼白木棉春試小枝紅白酒河)¶
　　　(橋花底社黄螺沙市蜑家兒處處短垣圍牡蠣/家家生計種扶留鳥際忽開衡岳寺林端恰下)¶
　　　(灌江船桐木歸來津口渡楊花飛/過驛南樓状南中風景歴歴在目)¶
　　益陽紀事¶
潭州楚南郡獷黠俗易敝伊昔炎宋時控禦恒署帥惟¶
我神聖朝綏靖亦數世去年五百峒椎牛立赤幟居氓¶
棄業走行旅盡心悸俄聞益陽菁倡亂渠首二敢叛假¶
息恩遂揭怒車臂豈縁科率煩厥咎在長吏我時移鎮¶
<pb:KR4h0156_WYG_032-8a>¶
來集議詢根蔕米聚山川形陣列犄角勢團夫里抽壮¶
甲長家舉義風霆驅號令狼兕各殲殪鷙猛安可常覆¶
轍戒前事慎爾血氣軀毋使腰首棄¶
　　萬縣¶
川東十數州此地事征榷鹺販浮大航蠻賨日交錯算¶
緡及銖釐刺穎倒囊橐追惟作法誰主者及倅幕先王¶
御盛世賦稅且云薄未造計舟車諒非明哲作刀錐将¶
盡爭何以捄民瘼厲禁如可除商旅永和樂¶
<pb:KR4h0156_WYG_032-8b>¶
　　雨¶
自從人日雨漠漠浹旬連漸緑磯頭草仍迷夏口船雷¶
聲喧浦近農事憫時先楊栁東門色春寒幾度眠¶
　湯　沐(一首/)¶
　　　沐字新之江隂人𢎞治丙辰進士除崇徳知縣¶
　　　入為御史累官大理寺卿有廷尉集¶
　　秋日寫懷¶
黄菊秋來已滿籬青山于我久相期孤燈對酒不成醉¶
<pb:KR4h0156_WYG_032-9a>¶
逺道逢秋更覺悲祗恐病侵垂老日不妨貧過未官時¶
沅湘欲趂東歸櫂竹杖芒鞵任所之¶
　陳　霽(一首/)¶
　　　霽字子宇吳縣人𢎞治丙辰進士改庻吉士授¶
　　　編修忤劉瑾勒致仕瑾誅復館職歴國子監祭¶
　　　酒有玉堂成均歸田諸稾燬于火僅存葦川集¶
　　　藏于家¶
　　　(詩話祭酒古之遺直爲史官時靣責劉瑾謂古/者刑不上大夫大廷非行杖之所且言劉公健)¶
<pb:KR4h0156_WYG_032-9b>¶
　　　(謝公遷皆顧命大臣君無故一旦去之恐非所/以保貴富之道瑾對以廷杖正統年有之公曰)¶
　　　(此姦邪王振所為爾瑾爭曰王振死士木之難/忠臣非姦邪公作色曰此賊幾覆社稷何忠之)¶
　　　(有瑾曰編修借王振罵我邪銜之欲置公死地/以丁母憂僅免其後又劾江彬幾為彬所陷歸)¶
　　　(田澹退尤人所難詩草被焚/從其裔孫録手稾一首)¶
　　過楊二郊居¶
白石芳郊路清谿舊竹扉橋通湖水近樹入隴雲微蘋¶
葉漂波冷鱸魚上釣肥村醪沽不逺落景未言歸¶
　熊　卓(三首/)¶
<pb:KR4h0156_WYG_032-10a>¶
　　　卓字士選豐城人𢎞治丙辰進士授平湖知縣¶
　　　徴拜監察御史有熊御史選(王元羙云熊士選/如寒蟬乍鳴疎林)¶
　　　(早秋非不清楚恨乏他致唐顧𤣥言云侍御才/華警㧞一句一字酷尚初  巳得王楊風采特)¶
　　　(少深致清穆敬甫云熊詩如西子解顔萬夫婉/孌  黄  甫云卓詩所存最少不過四十篇出)¶
　　　(自北地所刪殆無遺珠矣而不足/以振然其短調楚楚亦自清發)¶
　　　(詩話張光世集為康徳涵所定熊士選詩為李/獻吉所刪兩君俱有才名不應牽率若是疑所)¶
　　　(汰者金而所/存者沙矣)¶
　　送王衍之還陜和廷實韻¶
<pb:KR4h0156_WYG_032-10b>¶
擾擾郊門道沙寒驛路㣲烟花行客晚京洛故人稀野¶
岫孤雲没春山獨鳥歸秦川隠關塞一望一沾衣¶
　　出居庸¶
沙上望行人日暮愁心絶江南四時春邉地五月雪¶
　　送客城南¶
楊栁河橋外春風倒玉壺離情不可道江路滿蘼蕪¶
　趙　鶴(二首/)¶
　　　鶴字叔鳴江都人𢎞治丙辰進士歴官山東提¶
<pb:KR4h0156_WYG_032-11a>¶
　　　學副使有具區集(顧華玉云叔鳴詩恥凡語于/古愛謝靈運于唐愛孟郊于)¶
　　　(元愛劉因嘗曰此道不宜淺淺則庸冗下矣其/登泰山金焦諸篇言言自作更不隨人真凌駕)¶
　　　(千古/膽也)¶
　　　(詩話李獻吉登岱詩日抱扶桑躍天横碣石來/宗子相稱之謂有芥視岱宗斗量滄海之致若)¶
　　　(叔明山壓星辰從下㸔海/浮天地自東廻亦警句也)¶
　　登岱¶
一上遥岑萬丈蒼天風應為襲衣裳雞鳴徃徃㸔初日¶
人語時時到下方雲暗鐘聲連海樹春浮花氣入山堂¶
<pb:KR4h0156_WYG_032-11b>¶
扶藜不淺登游興祗怪輿丁喚客忙¶
　　蓬萊閣觀海¶
蓬萊髙閣晚凉開倦客乘凉坐未回不住鳥聲衝雨過¶
有時龍起帶潮來愁雲尚識田横島仙月還虚漢武臺¶
回首夕陽瀛海上一尊懷古獨徘徊¶
　汪　循(一首/)¶
　　　循字進之休寧人𢎞治丙辰進士官順天府通¶
　　　判有仁峯文集¶
<pb:KR4h0156_WYG_032-12a>¶
　　老去¶
老去心還競春來花又新未應行樂地偏愜少年人¶
　戴　銑(二首/)¶
　　　銑字寳之婺源人𢎞治丙辰進士官南給事中¶
　　　以論劉瑾削籍贈光禄少卿¶
　　武城晚眺¶
野曠蒼烟合城昬白日斜羃隄千樹栁負郭萬人家小¶
舫明漁火髙樓隠暮笳寂寥江上立羇思滿天涯¶
<pb:KR4h0156_WYG_032-12b>¶
　　經古鄚州¶
城勢尚蜿蜒風光異昔年民垣官舎瓦兔穴戰場田古¶
樹無秋色殘碑有暮烟興衰亦常理臨眺却淒然¶
　朱　諫(八首/)¶
　　　諫字君佐永嘉人𢎞治丙辰進士歴官贑州知¶
　　　府調吉安謝病歸有蕩南集(俞汝成云君佐詩/多自得之趣不規)¶
　　　(規于聲/調格律)¶
　　　(詩話蕩南近/體足自名家)¶
<pb:KR4h0156_WYG_032-13a>¶
　　清明日泊揚子江¶
楊栁夾江青東風潮正平雲間旋蜃市沙際聽鼉更萬¶
水俱東逝孤舟更北征不知時序改今日是清明¶
　　入清河¶
栁葉初凝緑桃花正滿林河流移故道海色變層隂午¶
夜一帆月征人萬里心風沙吹欲老短髪不勝簪¶
　　寓江心寺¶
孤嶼清秋夜星河萬里查江山如有約雲水暫為家白¶
<pb:KR4h0156_WYG_032-13b>¶
髪隨鷗鳥輕舟采石華秋風動歸思淅瀝響蒹葭¶
　　冬日奚蘭室老友見訪喜而有作¶
江村寒月客來稀坐對梅花半掩扉燈火最憐清夜話¶
溪山偏愛舊人歸酒樽欲盡還堪瀉世路無情巳息機¶
相見不須悲白髪山林鍾鼎總成非¶
　　章孝夫鴈麓山莊¶
隂隂竹樹繞山根石徑雲深蕩北村無數落花浮水靣¶
盡隨鷗鳥到柴門鈎簾静對千峰月種藥新開五畞園¶
<pb:KR4h0156_WYG_032-14a>¶
長日南牕事髙卧謾将風景說桃源¶
　　瑶川新漲同魏海南泛舟¶
草煖風和二月天江南鰕菜不論錢前溪昨夜添新漲¶
一葉中流范蠡船¶
　　夜坐¶
金爐火盡不聞香銀燭無光春夜長想見落花千萬朶¶
盡隨風雨下池塘¶
　　寄曽良用¶
<pb:KR4h0156_WYG_032-14b>¶
㡬度南樓坐夕曛十年消息隔江雲歸來又向江頭别¶
只見梅花不見君¶
　黄　相(一首/)¶
　　　相字弼甫莆田人𢎞治丙辰進士有一溪集¶
　　槿樹花歌¶
日出花始開日沒花巳落明日花開笑落花不知向暮¶
還如昨人間勢利自有時田竇相傾徒爾為獨不見東¶
陵𤓰逹人守法奚咨嗟子如不我信聽歌槿樹花¶
<pb:KR4h0156_WYG_032-15a>¶
　唐　錦(一首/)¶
　　　錦字士絅上海人𢎞治丙辰進士除知東明縣¶
　　　入為兵科給事中歴江西提學副使有龍江集¶
　　近山¶
卜得幽居傍翠屏澗泉偏愛枕邉聽曉來嵐氣衝簾入¶
濕透牀頭相鶴經¶
　唐　寅(九首/)¶
　　　寅字伯虎一字子畏吳縣人𢎞治戊午舉南京¶
<pb:KR4h0156_WYG_032-15b>¶
　　　鄉試第一坐事下獄放歸有六如居士集(顧華/玉云)¶
　　　(伯虎棄落之餘益任放誕殉節體物託興歌謡/㒺避俳文務諧里耳雖作者不尚其辭君子可)¶
　　　(以觀其度矣性祝希哲云子畏詩初喜穠麗臨/仿白氏務逹  情佳者多與古合  袁永之云)¶
　　　(子畏築室桃花塢中讀書灌園家無儋石而客/常滿坐風流文采照映江左謂人生貴適志何)¶
　　　(用劌心鏤骨以空言自苦故其著述多不經深/思語殊俚淺  王元羙云唐伯虎如乞兒唱蓮)¶
　　　(花落其少時亦/復玉樓金埒)¶
　　　(詩話六如淪落明時恒賣畫為活故其詩云領/解皇都第一名猖披歸卧舊茅衡立錐莫笑無)¶
　　　(餘地萬里江山筆下生又云青衫白髪老癡頑/筆硯生涯苦食艱湖上水田人不要誰來買我)¶
<pb:KR4h0156_WYG_032-16a>¶
　　　(畫中山誦之悽然足以悲矣然于畫頗自矜貴/不茍作而詩則縱筆疾書都不經意以此任逹)¶
　　　(幾于游戯此袁永之輯其集僅存少年之作實/末足以盡其長余於集外從畫巻録其留題絶)¶
　　　(句八首饒有風致未至/如乞兒唱蓮花落也)¶
　　驄馬驅¶
悠悠驄馬驅道阻嵗云晚豈無同袍士念子不能飯木¶
落辭故枝去家日以逺鳴雞戒前塗夕暝猶䇿蹇筋力¶
巳非舊淚下不可巻¶
　　題雲山煙樹圖¶
<pb:KR4h0156_WYG_032-16b>¶
雲山烟樹靄蒼茫漁唱菱歌互短長燈火一村雞犬静¶
越來溪北近横塘¶
　　贈感慈鄒先生畫¶
騎驢八月下藍關借宿南州白塔灣壁上殘燈千里夢¶
月中飛葉四更山¶
　　呈何先生畫¶
青雲閣榭泉聲隔黄葉關河鴈影來别有詩人好懐抱¶
西風雙鬢一登臺¶
<pb:KR4h0156_WYG_032-17a>¶
　　曉起圖¶
獨立茅門嬾拄筇鬢絲凉拂豆花風曙鴉無數盤旋處¶
緑樹枝頭一綫紅¶
　　野寺¶
野寺空林落照低㣲鐘烟樹使人迷逢僧只道山門近¶
不覺穿雲又過溪¶
　　雪景¶
重重樓閣凍雲連煙樹蒼茫帶瀑泉一夜空山千丈雪¶
<pb:KR4h0156_WYG_032-17b>¶
草𤣥人在玉壺天¶
　　墨菊¶
故園三徑吐幽叢一夜𤣥霜墮碧空多少天涯未歸客¶
借人籬落㸔秋風¶
　　題畫¶
日長深閉竹廬眠席下猶餘紙裹錢檢㸃雞棲牢縛草¶
夜來有虎飲山泉¶
　劉　龍(一首/)¶
<pb:KR4h0156_WYG_032-18a>¶
　　　龍字舜卿襄垣人𢎞治已未賜進士第三累官¶
　　　南京吏部尚書贈太子太保諡文安有紫巖集¶
　　送謝同年邦用之湖廣僉憲¶
曲江花底記同遊十五年來鬢欲秋楚國旌旄新寵渥¶
謝家人物舊風流君山雨霽簪螺髻漢水春深漲鴨頭¶
樽酒巳空山巳夕㣲茫煙樹隔仙舟¶
　林廷㭿(一首/)¶
　　　廷㭿字利瞻閩縣人𢎞治已未進士歴官太子¶
<pb:KR4h0156_WYG_032-18b>¶
　　　太保工部尚書贈少保諡康&KR1063;有小泉稾¶
　　江南曲¶
鳥鳴花樹繁春滿江南道不見花下人但坐原頭草¶
　蔣　瑶(一首/)¶
　　　瑶字粹卿歸安人𢎞治巳未進士由御史出知¶
　　　荆揚二府累官工部尚書加太子少保卒諡恭¶
　　　靖¶
　　　(詩話康陵南廵近侍希帝意旨欲刷民間女子/恭靖公知揚州府事語江彬等曰揚州女子少)¶
<pb:KR4h0156_WYG_032-19a>¶
　　　(多受聘不便奪之無已則知府一女在得旨斯/進耳乃罷時山隂汪清憲先生知泗州中使傳)¶
　　　(旨令進羙人善歌吹者先生奏言泗州婦人荒/陋無可應勅臣向民間訪桑婦儻納之宫中俾)¶
　　　(受蠶事庻于治化有禆事亦得寢二公彊直頗/相類而康陵未甞震怒亦足見帝徳之寛大矣)¶
　　　(相傳駕旋時恭靖為彬等繫于舟中三日不食/驅今送駕所騎馬受奪止攜一被墊驢背夜則)¶
　　　(寝焉抵臨清徒跣行岸上康陵遥望見之曰是/蒋知府邪可速遣還方得免維揚人感之入髓)¶
　　　(春秋尸祝至今恭靖以宫保尚書予告林居者/二十年入峴山社詩不多作惟秋社一律僅存)¶
　　丙午秋社和我齋半溪聨句韻¶
湖上閒居繫逺心羣公蘭楫幾回臨衣冠聚處多鄉里¶
<pb:KR4h0156_WYG_032-19b>¶
存没筵前換古今野寺浮橋煙樹暝斷碑斜日蘚苔侵¶
從教津鼓催歸數且倚窪樽亭柱吟¶
　孫　緒(一首/)¶
　　　緒字誠甫故城人𢎞治已未進士歴官太僕寺¶
　　　卿有沙溪集(李時逺云沙溪瀛洲才子/所作清新典麗足以名世)¶
　　　(詩話沙溪無用閒談足資/國史之采擇詩不見佳)¶
　　居庸關官舎¶
一徑中開萬里横居民無地問農耕霜催木葉晚山赤¶
<pb:KR4h0156_WYG_032-20a>¶
雨溜石苔秋水清沙鳥逺從天外度寒蛩苦愛夜深鳴¶
峯巒徙倚休回首何處孤雲是故城¶
　王守仁(十首/)¶
　　　守仁幼名雲生字伯安餘姚人𢎞治己未進士¶
　　　授刑部主事改兵部坐救戴銑忤劉瑾杖闕下¶
　　　謫貴州龍場驛丞旋復南京刑部主事改吏部¶
　　　歴員外郎中遷南太僕少卿轉鴻臚寺卿拜左¶
　　　僉都御史廵撫南贑陞右副都御史論平宸濠¶
<pb:KR4h0156_WYG_032-20b>¶
　　　功擢南兵部尚書封新建伯卒贈侯諡文成從¶
　　　祀孔子廟庭有陽明先生集(王元羙云伯安詩/少年有意求工而)¶
　　　(為才所使不能深造而衷于法晚年歸于道學/尚為少年意象所牽不能渾融而出于自然自)¶
　　　(負若兩得而吾以為幾于兩堕也又云王伯安/如長爪梵志彼法中錚錚動人  穆敬甫云王)¶
　　　(公功業學術振耀千古固不必論其詩而詩亦/秀拔不可掩其殆兼舉哉又云王詩如披雲對)¶
　　　(月清輝自流優顧𤣥言云先生經國大手博學/通逹詩非所  然有幽思逸致  陳卧子云文)¶
　　　(成才情振拔少年頗擅風雅自講/學後多作學究語遂不堪多録)¶
　　　(詩話新建勲業氣節文章皆可甲世特多講學/一事䜛言惟興彛尊少聞先君子之言矣心齊)¶
<pb:KR4h0156_WYG_032-21a>¶
　　　(顔子之學也良知不動心孟子之學也大學思/復戴鄭之舊定論冀息鵝鹿之爭仁智之見各)¶
　　　(殊楊墨之歸斯受其後流而為禪者門弟子之/過也今就先生之詩觀之其過濂溪祠云瞻依)¶
　　　(多少髙山意曽向圖中識面真讀易詩云乃知/先天翁畫畫有至教題武彛壁云溪流九曲初)¶
　　　(諳路精舎千年始及門示程畢二子云紫陽山/下多豪俊應有吟風弄月人則先生何甞立意)¶
　　　(樹幟張弧與洛閩諸儒異乎乃訾訾之口以先/生學術未純并先生大節疑焉皦皦素絲欲染)¶
　　　(為緇彼譖人/者亦太甚矣)¶
　　山石¶
山石猶有理山木猶有枝人生非木石别久寧無思愁¶
<pb:KR4h0156_WYG_032-21b>¶
來歩前庭仰視行雲馳行雲隨長風飄飄去何之行雲¶
有時定游子無還期有生豈不苦逝者長若斯已矣復¶
何事商山行采芝¶
　　諸生¶
人生多離别佳㑹難再遇如何百里來三宿便辭去有¶
琴不肯彈有酒不肯御逺陟見深情寧予有弗顧洞雲¶
還自棲溪月誰同歩不念南寺時寒江雪將暮不記西¶
園日桃花夾川路相去倐㡬月秋風落髙樹富貴猶塵¶
<pb:KR4h0156_WYG_032-22a>¶
沙浮名亦飛絮嗟我二三子吾道有真趣胡不攜書來¶
茆堂好同住¶
　　寄友用韻¶
懷人坐深夜帷燈曖幽光耿耿積煩緒忽忽如有忘𤣥¶
景逝不處朱炎化㣲凉相彼谷中葛重隂殞衰黄感此¶
客游久經年未還鄉伊人不在目絲竹徒滿堂雲深雁¶
書杳夢短關塞長情好矢無斁願言覬終償恵我金石¶
編徽音激宫商馳輝不可即式爾増予傷馨香襲肝膂¶
<pb:KR4h0156_WYG_032-22b>¶
聊用中心藏¶
　　别湛甘泉¶
行子朝欲發驅車不得留驅車下長坂顧見城東樓逺¶
别情已惨况此艱難秋分手訣河梁涕下不可收車行¶
望漸杳飛埃越層丘遲回岐路側孰知我心憂¶
　　古道¶
古道當長坂肩輿入暮天蒼茫聞驛鼓冷落見炊煙凍¶
燭寒無燄泥爐濕未然正思江檻外閒却釣魚船¶
<pb:KR4h0156_WYG_032-23a>¶
　　興隆衛書壁¶
山城髙下見樓臺野戍參差暮角催貴竹路從峰頂入¶
夜郎人自日邉來鶯花夾道驚春老雉堞連雲向晚開¶
尺素屢題還屢擲衡南那有鴈飛回¶
　　元夕¶
去年今日卧燕臺銅鼓中宵殷地雷月傍苑樓燈彩淡¶
風傳閣道馬蹄廻炎荒萬里頻回首羗笛三更謾自哀¶
尚憶先朝多樂事孝皇曽為兩宫開¶
<pb:KR4h0156_WYG_032-23b>¶
　　龍潭夜坐¶
何處花香入夜清石林茅屋隔溪聲幽人月出每孤徃¶
棲鳥山空時一鳴草露不辭芒屨濕松風偏與葛衣輕¶
臨流欲寫猗蘭意江北江南無限情¶
　　寄浮峰詩社¶
晚凉庭院坐新秋㣲月初生月滿樓千里故人誰命駕¶
百年多病有孤舟風霜草木驚時態砧杵關河動逺愁¶
飲水曲肱吾自樂茅堂今在越溪頭¶
<pb:KR4h0156_WYG_032-24a>¶
　　山中示諸生¶
桃源在何處西峯最深處不用問漁人沿溪踏花去¶
　周　倫(一首/)¶
　　　倫字伯明崑明人𢎞治己未進士累官刑部尚¶
　　　書贈太子少傅諡康僖有集¶
　　雨霽登馬鞍山¶
春暮日始霽尋幽憩山牀洞壑石衣冷幡幢松雨香悠¶
然倚雲閣極目塵沙場¶
<pb:KR4h0156_WYG_032-24b>¶
　張　琦(七首/)¶
　　　琦字君玉鄞縣人𢎞治己未進士除南大理評¶
　　　事歴寺正陞興化知府歴福建左參政致仕有¶
　　　白齋竹里館二集(王元羙云張君玉如夜蛙鳴/露自極聲致然不脫淤泥中)¶
　　　(李杲堂云先生詩吐咀山川驅使/雲鳥草木與一時詞人絶不同)¶
　　　(詩話白齋于李何詩教盛時别出機杼尃以宋/人為師句如人到闕年一過客吾當十日九揮)¶
　　　(毫千村土犬月照雨半夜江魚潮入田天上星/辰離舊次夢中山水作真游離歌對酒無三叠)¶
　　　(殘暑先秋退一分十里長亭留短樹滿天晴日/落黄沙濕螢燄竹火依火疲馬出郊山復山路)¶
<pb:KR4h0156_WYG_032-25a>¶
　　　(入林低潮裹樹山行月黑虎窺人殘年滯雪開/新嵗五日敲氷過一州古刹今僧相見少新篁)¶
　　　(舊竹長來齊水邉地冷苔生髪山外民貧竹有/花入之誠齋安晚集中猶上駟也弇州方之夜)¶
　　　(蛙鳴露說者以為過而白齋出郭詩云/一部新詩一部蛙則作者先以自喻矣)¶
　　遊長山¶
偶偕羣從遊騎馬秋山冷笑語應谷聲揚鞭亂江影入¶
山尚未深而有山棲境紅子落長藤蒼苔覆眢井短棘¶
刺我衣朔風吹我領飢腹覔蕨根健歩出松頂樵人四¶
五家炊烟忽生暝問樵何處山云是丹霞嶺黽勉越崇¶
<pb:KR4h0156_WYG_032-25b>¶
岡豁然見髙景飛鳥盪胷至浮雲暗生脛陟髙原自平¶
可以發深省¶
　　黄昏歩溪上見煙月可愛¶
明月在天煙在溪煙中㸔月無光輝沙禽熟眠潮未響¶
野火歴亂船初歸天邉楊栁誰家樹烟月相含不知數¶
此時幽景記不真莫是江南夢歸路¶
　　次夜又歩溪上¶
月夜不減昨夜好秋霽家家夜飯早蔓青芋子白酒香¶
<pb:KR4h0156_WYG_032-26a>¶
土門竹舎黄花老農談悠悠静可聴皆說官家今太平¶
斗斛上倉不過槩差船㸃馬無兼丁翁哺弱孫婦抱子¶
依依相對桑麻裏我願明月常此光不照離愁照歡喜¶
　　秋晚登君山¶
十年兩醉君山酒山下民風似昔年青帕茜裙耰麥女¶
銀鱸紫蟹入村船霜焦葉破猶藏寺江浦沙髙未作田¶
病骨登臨尚彊健坐聽湘瑟㺯湘煙¶
　　梨園教曲圖¶
<pb:KR4h0156_WYG_032-26b>¶
梨花千樹雨初收上苑春風吹未休新製樂章音調澀¶
勅教依舊唱伊州¶
　　合和驛南望彌望皆白土¶
當時戰血有餘腥白土經年草不青留得遺民幾家在¶
夕陽村裏掘蕪菁¶
　　溪家¶
紫絮茅花飛入門淺溪幽響出籬根溪家老婦閒無事¶
落日呼歸白鼻豚¶
<pb:KR4h0156_WYG_032-27a>¶
　都　穆(一首/)¶
　　　穆字元敬吳縣人𢎞治己未進士授工部主事¶
　　　歴禮部郎中乞休加太僕少卿致仕有南濠詩¶
　　　略(顧華玉云少卿文簡古有法詩雖故爾沖/泊竟非俗韻  胡孝思云元敬詩宗陶孟)¶
　　　(詩話祝希哲九朝野紀徐昌榖剪勝野聞徃徃/紀載非實惟都少卿南濠文跋西使記金薤琳)¶
　　　(瑯聽雨紀談事必稽核葢篤學之士也相傳吳/中有娶婦者夜大風雨滅燭徧乞火無應者衆)¶
　　　(皆曰南濠都少卿家當有讀書燈在叩其門果/得火齋居乏食笑曰天壤間當不令都生餒死)¶
　　　(先民風節如是詩/無足録存豹一斑)¶
<pb:KR4h0156_WYG_032-27b>¶
　　吳江竹枝詞¶
雙櫓□船無比輕耳邉惟聽踏車聲龍王堂下風波惡¶
誰似儂心耐得驚¶
　張鳳翔(一首/)¶
　　　鳳翔字光世洵陽人𢎞治己未進士除戸部主¶
　　　事移病歸卒年三十有伎陵集¶
　　　(詩話伎陵集洵無足録䝉叟誚獻吉黨䕶作傳/然其集本獻吉評㸃初不假借不以為近俳即)¶
　　　(以為太實或譏其篇章雖多事重意複或評其/藴蓄有餘變化未至惟巻未數篇云流動工緻)¶
<pb:KR4h0156_WYG_032-28a>¶
　　　(所謂吾見其進也是無異師之視弟子若其文/有擬彭澤士夫送陶潛解任歸序詆之曰此篇)¶
　　　(疑未覩歸去來辭而作則侮人太/甚矣䝉叟黨䕶之論殊不其然)¶
　　宫詞¶
社燕花梢翠尾分玉樓斜度語朝曛巻簾忽趁東風入¶
誤落芹泥濕鳳裙¶
　謝廷柱(六首/)¶
　　　廷柱字邦用長樂人𢎞治己未進士除大理評¶
　　　事歴官湖廣按察僉事有雙湖集¶
<pb:KR4h0156_WYG_032-28b>¶
　　　(詩話邦用詩如犀/塵在握淨埽游塵)¶
　　水亭夜坐¶
今夜月上遲前夜月上早有月景固佳誰識無月好天¶
髙衆星明涼意在庭草風輕螢照樹夜定魚在藻毛髪¶
動蕭爽塵襟滌煩懆時序倐将代浮生嗟易老北鴈今¶
已南游子在逺道昨夢江田村石林淨如埽獨坐望海¶
亭把酒㸔雙島¶
　　茶園市伍家候大廵¶
<pb:KR4h0156_WYG_032-29a>¶
微風散輕隂日色在雲裏出郭天氣佳游衍心自喜肩¶
輿歴青原瀰瀰見溪水農家住林藪前山若屏几因話¶
田與桑欣然憶鄉里¶
　　九月六日早發新化¶
出郭問前路度溪望千峰曉雨送薄寒碧嶂廻秋容人¶
言秋思悲我愛山色濃歸興儻如此宦情渾已慵故園¶
黄菊花正及茱萸鍾佳節不負人江海愧浮蹤¶
　　過彭澤縣¶
<pb:KR4h0156_WYG_032-29b>¶
挂帆過匡廬檥舟向江縣彭澤舊知名淵明今不見巖¶
松露沾葢堤栁風拂靣雖非當時物過客生愛戀公如¶
素玉姿不以緇湼變又如瑶臺鶴凡鳥亦知羡我欲賦¶
弔詞清詩公所擅我欲酹一觴薄酒不堪薦漲澤曉乗¶
舟秋濤夜馳傳區區葵藿心𤨏𤨏芹曝善因公懐昨非¶
歸里今得便¶
　　夜泊石門¶
斜陽皁林驛暗月石門橋雨暴桑難葉煙村栁未條客¶
<pb:KR4h0156_WYG_032-30a>¶
懐空耿耿春事竟寥寥今夜舟中夢閩山翠欲漂¶
　　宿永峰不果踰十里改宿桐林¶
數程過百里天色已黄昬客問溪頭館農歸樹裏村雞¶
豚各籬落烟火㡬柴門乘夜求安枕桐林更上原¶
　¶
　¶
　¶
　¶
<pb:KR4h0156_WYG_032-30b>¶
　¶
　¶
　¶
　¶
　¶
　¶
　¶
　明詩綜巻三十二¶
